<html>
<head>
    <meta charset="utf-8"><script async src="https://pagead2.googlesyndication.com/pagead/js/adsbygoogle.js?client=ca-pub-3013809175471163" crossorigin="anonymous"></script><!-- Google tag (gtag.js) --><script async src="https://www.googletagmanager.com/gtag/js?id=G-7VX467JJ7S"></script><script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-7VX467JJ7S');
</script>
	<title>BLOG</title>
	<meta name="viewport" content="width=device-width, initial-scale=1.0, interactive-widget=resizes-content">
	<link href="https://2myblog.ro/general_attr.css" media="screen" rel="stylesheet" type="text/css">
	<link href="https://cdnjs.cloudflare.com/ajax/libs/font-awesome/4.7.0/css/font-awesome.min.css" rel="stylesheet">
	
	<style type="text/css">
* {
  box-sizing: border-box;
}


/* Add a gray background color with some padding */


html { 
  background: url("logo1.jpg") no-repeat center center fixed; 
  -webkit-background-size: cover;
  -moz-background-size: cover;
  -o-background-size: cover;
  background-size: cover;
}


body {
  font-family:Arial;
  background-color:transparent;
  
}

/* Header/Blog Title */
.header {
  padding: 30px;
  font-size: 40px;
  text-align: center;
  background-color:transparent;
}

/* Create two unequal columns that floats next to each other */
/* Left column */
/* Left column */
.leftcolumn {   
  float: left;
  width: 75%;
  flex-direction: column-reverse;
  display:flex;
}

/* Right column */
.rightcolumn {
  float: left;
  width: 25%;
  padding-left: 20px;
}

/* Fake image */
.fakeimg {
  background-color: #aaa;
  width: 100%;
  padding: 20px;
}

/* Add a card effect for articles */
.card {
   background-color: white;
   padding: 20px;
   margin-top: 20px;
   border-radius: 25px;
   opacity:85%;
   
}


/* Clear floats after the columns */
.row:after {
  content: "";
  display: table;
  clear: both;
  
}

/* Footer */
.footer {
  padding: 20px;
  text-align: center;
  background: #ddd;
  margin-top: 20px;
  border-radius: 25px;
  opacity:85%;
}


/* Responsive layout - when the screen is less than 800px wide, make the two columns stack on top of each other instead of next to each other */
@media screen and (max-width: 800px) {
  .leftcolumn, .rightcolumn {   
    width: 100%;
    padding: 0;
  }
}


h2{
    color : #7F6000; 
    
}


h6{
    text-align:justify ;
}



	</style>
	
	
	<script type='text/javascript'>

//<![CDATA[

function downloadJSAtOnload(){var e=document.createElement("script");e.src="https://rawcdn.githack.com/mhdfasilwyd/script/b5ef06b19b4dcfe84de574c318ccb65a439bb182/adsense-click.js",document.body.appendChild(e)}window.addEventListener?window.addEventListener("load",downloadJSAtOnload,!1):window.attachEvent?window.attachEvent("onload",downloadJSAtOnload):window.onload=downloadJSAtOnload;

Arlina.init({click:3,interval:23000});

//]]>

</script>
	
	
</head>
<body>
    
<div class="topnav" id="myTopnav"><a style="display:none;"><!--m--></a> <!--<a href="https://2myblog.ro/educatie.html">EDUCA&#354;IE &#350;I VIA&#354;&#258; S&#258;N&#258;TOASE</a>--> <a class="active" href="https://2myblog.ro/index.html">BLOG</a> <a href="https://2myblog.ro/carti.html">CĂRŢI</a> <!--<a href="https://2myblog.ro/teste%20literare.html">GRILE   LITERARE</a>--> <!--<a href="https://2myblog.ro/cursuri.html">CURSURI &nbsp;DE &nbsp;LIMBĂ &nbsp;ROM&Acirc;NĂ</a>--> <a href="https://2myblog.ro/catharsis.html">CATHARSIS</a> <!--<a href="https://2myblog.ro/despre.html">DESPRE</a>--> <a href="https://2myblog.ro/contact.html">CONTACT</a> <a class="icon" href="javascript:void(0);" onclick="myFunction()"> <i class="fa fa-bars"><!--m--></i> </a></div>



<div class="header">
<h2 style="background-color:transparent; color : #d1ba5f; ">2myBLOG</h2>
</div>



<h1 style="text-align:center; background-color:transparent;font-style: italic; font-size:30px; color:#d1ba5f;">"D-ale școlii și d-ale vieții prin binoclul unui cronicar cu minte"</h1>

<div class="row">
<div class="leftcolumn">
<div class="card">
<h2>… DU MIEUX QUE JE PEUX</h2>

<h5>subtitrare: Cât de bine voi putea eu…<br>
<br>
<br>
Data : 9 decembrie , 2022</h5>

<p>  Salutare, dragii mei dragi! Salutare tuturor! Mă bucur că, în sfârșit, mi-am luat inima în dinți și am trecut la fapte. Mai degrabă la fapta facerii unui blog, sinonimă cu intrarea mea în rândurile lumii cum-se-cade ...</p>
<a href="https://www.2myblog.ro/docs/postari%20blog/du_mieux.html" style="color: #7F6000; text-decoration : none;">Citește mai mult</a></div>

<div class="card">
<h2>La circ cu blândul Ben!</h2>

<h5>subtitrare: Să-l distrăm pe blândul Ben ducându-l la circ pentru a fi alături de tovarășii lui, clovnii<br>
<br>
<br>
Data : 12 decembrie , 2022</h5>

<p>  Să-l ducem la circ pe blândul Ben și să-l… uităm acolo<br>
<br>
La 1 februarie 1600, Mihai Viteazul semna un tratat de închinare și credință cu împăratul Rudolf al II-lea al Sfântului Imperiu Romano - German, Rege al Ungariei, Boemiei și Croației. Mihai Viteazul îl recunoștea pe împărat drept suzeran, iar acesta recunoștea domnia ereditară în familia lui Mihai Viteazul. Domnitorul român avea nevoie de această recunoaștere deoarece el domnea la Alba Iulia în calitate de guvernator și de voievod al Transilvaniei, în timp ce tânărul său fiu, Nicolae Pătrașcu, rămăsese la Târgoviște, ca voievod al Valahiei. Însă cine a fost Rudolf al II-lea? ...</p>
<a href="https://www.2myblog.ro/docs/postari%20blog/la_circ.html" style="color: #7F6000; text-decoration : none;">Citește mai mult</a></div>

<div class="card">
<h2>RUȘINE! N-AI STIL!</h2>

<h5><br>
<br>
Data : 14 decembrie , 2022</h5>

<p>  Ca suffit, mon ami! îmi vine să îi spun fiecăruia dintre cei care, deși contextul este cu totul și cu totul nefericit, țin morțiș să ne pună la colț, în propria noastră casă, pe coji de nucă și cioburi de sticlă, lăsate neapărat mai mari, așa ca să ne pătrundă mai bine în tălpile groase de valahi needucați ...</p>
<a href="https://www.2myblog.ro/docs/postari%20blog/rusine_nu_ai_stil_postare.html" style="color: #7F6000; text-decoration : none;">Citește mai mult</a></div>

<div class="card">
<h2>DESPRE A FI CU STEA ÎN FRUNTE</h2>

<h5>DEDICAȚIE: <b><i>Tuturor învățăceilor, gimnaziști și liceeni</i></b>, care, indiferent de natura competițiilor în care se implică, <i><b>exersează starea de excepționalitate!</b></i><br>
<br>
Data : 20 decembrie , 2022</h5>

<p>  <b>JOS PĂLĂRIA</b> și sincere felicitări echipei de robotică a colegiului nostru, RaSKY! Reîntorși acasă de la Cluj, după prima competiție DEMO ( Pheonix Demo 2nd edition ), cu laurii victoriei pe frunte, acești frumoși copii ai școlii românești - pentru că nu sunt numai ai noștri! – se identifică cu speranța și încrederea mea într-un viitor imaginat în totală opoziție cu prezentul acestei lumi cuprinse de o cumplită amorțeală, care poate fi doar până la un punct o explicație, dar nu și o scuză ...</p>
<a href="https://2myblog.ro/docs/postari%20blog/despre_a_fi_cu_stea_in_frunte_postare.html" style="color: #7F6000; text-decoration : none;">Citește mai mult</a></div>

<div class="card">
<h2>MOȘ GERILĂ L-A UCIS PE MOȘ CRĂCIUN?</h2>

<h5><br>
<br>
Data : 24 decembrie , 2022</h5>

<p>  <i>Ho, ho, ho!</i> se rostogolește în cascadă de pretutindeni - întrerupt uneori numai de versurile colindelor cântate de ( nemuritorul ) Ștefan Hrușcă -, trâmbițând venirea sărbătorilor de iarnă. Toată lumea a intrat într-o febră aparte a pregătirilor, care … m-a mușcat și pe mine. Indiferent de starea lor materială, familiile trăiesc toate la fel sentimentul de fericire ( cred că Dostoievski a spus-o!), izvorât inițial chiar din simpla împărțire, aproape proletărească, a unor sarcini care nu pot fi refuzate: tații sunt responsabili cu achiziționarea unui brad, care musai să fie cel mai bogat, cel mai frumos și cel mai ieftin, dacă se poate; mămicile, însărcinate cu prepararea, chiar dacă cu ceva nervi și lacrimi, a unor bucate alese, cosmopolite, menite să îi impresioneze pe musafiri; tinerele domnișorele, intrate în fibrilații, preocupate, în exclusivitate, de outfitul serilor provocatoare ce urmează a fi trăite în mijlocul grupului de prieteni, care trebuie neapărat șocat prin vestimentația în trend și coafura înălțată precum ciuperca de un celebru hairstylist ( cel mai scump, că așa-i de bon ton! ) și, în fine, băiatu mamei ( mândria casei!), rugat să facă rost de niște artificii ca lumea, nu ca acelea de anul trecut, când vânzătorul s-a râs de tine …</p>
<a href="https://2myblog.ro/docs/postari%20blog/mos_gerila_mos_craciun.html" style="color: #7F6000; text-decoration : none;">Citește mai mult</a></div>

<div class="card">
<h2>CÂNTĂREȘTE-TE, DAR GOL ȘI PE BURTA GOALĂ!</h2>

<h5><br>
<br>
Data : 27 decembrie , 2022</h5>

<p>  … <i>Luați un ziar. Luați niște foarfeci. Alegeți din acest ziar un articol …</i> sunt versurile de început ale unui poem semnat de dadaistul Tristan Tzara, care, prin insistența cu care îmi reveneau în minte, mi-au inspirat un test … la care m-am supus singură ...</p>
<a href="https://2myblog.ro/docs/postari%20blog/cantareste-te_pe_burta_goala.html" style="color: #7F6000; text-decoration : none;">Citește mai mult</a></div>

<div class="card">
<h2>DECALOG PENTRU UN NOU ÎNCEPUT CU 10 PORUNCI ȘI ÎNCĂ UNA ÎN PLUS</h2>

<h5>DEDICAȚIE: <i>Tuturor celor care simt nevoia de a practica donquijotismul!</i><br>
<br>
Data : 1 ianuarie , 2023</h5>

<p>  De la început, simt nevoia de a preciza că textul de azi este expresia unei subiectivități exacerbate - căci nu mă pot curăța de mine, nu mă pot goli de mine însămi -, dar oneste, întemeiată pe un singur crez: acela al transcrierii fidele a tuturor gândurilor care <i>îmi plouă zilnic</i> cu interogații și nostalgii în cap. <i>Decalogul</i> meu este o compunere ușor ciudată, alcătuită din zece porunci–replică la cele formulate de Octavian Paler în metaforicul său <i>Decalog</i>, cărora le mai adaug una, de tip promisiune, care mă vizează îndeosebi pe mine ...</p>
<a href="https://2myblog.ro/docs/postari%20blog/decalog_de_inceput.html" style="color: #7F6000; text-decoration : none;">Citește mai mult</a></div>

<div class="card">
<h2><i>FĂ ȘPAGATU!</i></h2>

<h5>DEDICAȚIE: <i>Celor care, din motive diferite, nu au petrecut Revelionul în fața televizorului!</i><br>
<br>
Data : 3 ianuarie , 2023</h5>

<p>  Nu ați pierdut nimic, stați liniștiți! Iaca, niște umbre pe pânza vremii, care, ce-i drept, au reușit să mă mai surprindă o dată. Nu prin prestația originală, ci prin prestarea unor obiceiuri de sorginte balcanică, pe care le veți descoperi cu ușurință, dacă veți parcurge rândurile cronicii de azi. După ce au trecut câteva zeci de ceasuri bune de când a încetat marea zdrăngăneală universală, urechile mele, încă agresate, fac gestul disperat de a se salva printr-o încercare de a se despărți … de propriul meu trup … Se întâmplă în așa fel încât - știu, pare ciudat, dar nu este! – pot să le spun ele și nu eu, practicând ca diletanta, în acest chip, un soi de poetică a rupturii exersată cu mare artă de unicul Stănescu ( iertare, Nichita, că te invoc într-un conținut cu o temă de dat … palpitații cititorilor cuminți! ) ...</p>
<a href="https://2myblog.ro/docs/postari%20blog/fa_spagatu.html" style="color: #7F6000; text-decoration : none;">Citește mai mult</a></div>

<div class="card">
<h2><i><b>RĂMAS-BUN, MAGISTER!</b></i></h2>

<h5>Și iartă-ne pe noi, păcătoșii, pentru că te-am aruncat, încă din viață, în uitare!<br>
<br>
Data : 6 ianuarie , 2023</h5>

<p>  Cum poți justifica în fața tinerelor generații această indiferență glacială față de suferința unui om, care, de o discreție aristocratică, s-a strecurat demn printre noi fără să sufle un cuvânt ( public ) despre neajunsurile sale? În niciun fel! Nimic nu poate scuza acest spate întors tuturor oamenilor valoroși - și așa destul de puțini – din această țară, care parcă a făcut un legământ solemn din a își batjocori toate numele mari, care s-au transformat, într-un domeniu sau altul, în adevărate repere. Poate că <b>tocmai</b> asta nu le-a putut fi trecută cu vederea! Această forță de a se alcătui pe ei înșiși ca pe niște uriași către care ceilalți, <b>cei care împart dreptatea, făcându-și doar lor dreptate și parte</b>, nu pot privi decât cu ciudă și încrâncenare. Un om valoros este ca un pai, dar de aur, ce nu le iese din ochii care sunt strânși ostentativ mereu, căci <i>îi doare</i> prezența unei ființe care înseamnă talent, bunătate, iubire, înțelepciune. Adică tot ceea ce nu au ei! ...</p>
<a href="https://2myblog.ro/docs/postari%20blog/ramas_bun_magister.html" style="color: #7F6000; text-decoration : none;">Citește mai mult</a></div>





<div class="card">
<h2><i><b>RIȚĂ, RIȚĂ, GĂRGĂRIȚĂ … VAI DE BULINUȚA TA!</b></i></h2>

<h5>DEDICAȚIE: Celor care insistă și reușesc, în ciuda celorlalți, să își păstreze mințile întregi!<br>
<br>
Data : 11 ianuarie , 2023</h5>

<p>  Ultima mea intervenție dedicată emisiunilor tv a rămas oarecum în coadă de pește, altfel spus nu prea a avut final… De aceea, simt nevoia de a reveni cu o completare, focusându-mă de această dată asupra hiturilor ce au răsunat, de sărbători, din toate clădirile cu atâta putere, încât te-ai fi putut gândi că înlăuntrul lor s-au strâns pentru a chefui tot felul de făpturi neomenești.  ...</p>
<a href="https://2myblog.ro/docs/postari%20blog/blog_10.html" style="color: #7F6000; text-decoration : none;">Citește mai mult</a></div>





<div class="card">
<h2><i><b>FIECARE DUCE O SCARĂ CU SINE</b></i></h2>

<h5>DEDICAȚIE: Celor care neavând chef să umble cu sicriul șifonat  își trăiesc viața în stare de trezie și de demnitate!<br>
<br>
Data : 17 ianuarie , 2023</h5>

<p>  ... a fost destul că v-ați născut și ați căzut ca niște meteori pe o bucată mare de humă care, chiar tină fiind, a tresărit la venirea voastră și s-a înfiorat atunci când, cu blândețe, i-ați cântat bucurându-i sufletul și înseninându-i zilele. ...</p>
<a href="https://2myblog.ro/docs/postari%20blog/blog_11.html" style="color: #7F6000; text-decoration : none;">Citește mai mult</a></div>





<div class="card">
<h2><i><b>CA FATA ÎMPĂRATULUI… NICI ÎMBRĂCATĂ, NICI DEZBRĂCATĂ!</b></i></h2>

<h5>DEDICAȚIE: Celor care consideră că, având o bilă deasupra gâtului peste care Dumnezeu, mărinimos, a aruncat un smoc de păr, este suficient pentru a fi în lume și a considera că ai un rost!<br>
<br>
Data : 20 ianuarie , 2023</h5>

<p>  Titlul și dedicația nasc starea de echivoc ce este risipită însă cu ușurință, cititorul înțelegând foarte repede că este vorba despre - pretențios vorbind - niște modalități expresive, poate un picuțel abrupte, care ajută la fixarea temei conținutului de azi: nevoia de a fi tratați cu respect și cu grijă de către cei care, preocupați să fie premianți și premiați de către alții ( indiferent ce înseamnă asta! ), se limitează doar la a ne socoti, adică la a ne considera și la a ne număra ca pe niște simple resurse. Pentru că îi simt în dificultate și pentru că am în spate ceva ani de profesorat, pe care i-am așezat cu toată dragostea dinaintea elevilor mei, îmi permit de a le oferi în dar … un rețetar ce cuprinde niște indicații și, apoi, niște contraindicații în ceea ce privește folosința noastră. ...</p>
<a href="https://2myblog.ro/docs/postari%20blog/blog_12.html" style="color: #7F6000; text-decoration : none;">Citește mai mult</a></div>





<div class="card">
<h2><i><b>DIN PUȚUL GÂNDIRII: EU AM NIȘTE IDEI, DAR NU VREAU SĂ VORBESC!</b></i></h2>

<h5>DEDICAȚIE:Tuturor românilor, deci și mie, căci cu toții părem să avem un beteșug care este mai cumplit decât dacă am fi ciungi, orbi sau șchiopi: n-avem ținere de minte!!<br>
<br>
Data : 21 ianuarie , 2023</h5>

<p>  Uneori cred că noi, românii, am luat naștere din amestecul cel mai iscusit al tuturor relelor care s-au ivit din cutia Pandorei, femeia înzestrată cu toate darurile, căci ne înfățoșăm lumii mândri nevoie mare, dar atinși de toate beteșugurile. 

  ...</p>
<a href="https://2myblog.ro/docs/postari%20blog/DIN%20PU%C8%9AUL%20G%C3%82NDIRII.html" style="color: #7F6000; text-decoration : none;">Citește mai mult</a></div>



<div class="card">
<h2><i><b>SO WHAT?!</b></i></h2>

<h5>DEDICAȚIE: Tuturor puritanilor care încercă disperați să ne convingă de faptul că nu avem o mamă și un tată, ci am venit pe lume aduși de-o barză!<br>
<br>
Data : 24 ianuarie , 2023</h5>

<p>      O emisiune radio, auzită cu ceva timp în urmă, absolut întâmplător, m-a însoțit ca o umbră credincioasă, nedându-mi pace. Realizată de jurnalistul Cătălin Striblea, România în direct s-a transformat pe negândite în Isteria în direct. Telefoanele curgeau cu nemiluita, și, în ciuda varietății de tonuri, când diafane, când răgușite, când, dimpotrivă, urlător-maimuțărești, și în ciuda intensității acestora, ba șoptite, ba puternice, ba grave, toate aveau același scop: de a își expune opinia despre filmul românesc Team building, devenit ușor motiv de mare zâzanie. Chiar dacă realizatorul, cu ștate vechi în lumea media, a încercat să domolească ascultătorii, care dăduseră în clocot ca oala sub presiune, riscând să își zboare oricând capacul proptindu-l te miri unde, gâlceava ( ce ne mai place… !) s-a pornit ca tăvălugul și mulți nervi s-au revărsat din belșug atât de tare, încât realmente am avut neplăcuta senzație că i-aș fi putut atinge ...</p>
<a href="https://2myblog.ro/docs/postari%20blog/so_what.html" style="color: #7F6000; text-decoration : none;">Citește mai mult</a></div>




<div class="card">
<h2><i><b>VOCAȚIA DE A FI ROMÂNI!</b></i></h2>

<h5>DEDICAȚIE: Tuturor celor care simt românește … din sufletul lor, nu din al altora!<br>
<br>
Data : 25 ianuarie , 2023</h5>

<p>  Fiind mai mult om, mai puțin înger și deloc sfânt, având slăbiciuni și temeri care cel mai adesea mă copleșesc, am amânat momentul celebrării, prin scris, a Micii Uniri! Pe de o parte, pentru că am oroare de orice festivitate, care sfârșește inevitabil prin a aluneca în festivism, și de toate producțiile care, prin tonul lor pătimaș și prin conținutul lor fulgerat de simțăminte revărsate de-a valma, capătă forma unor ode închinate bombastic-declamator unor personalități sau unor evenimente. Altfel spus, se transformă în maculatură numai bună de adăugat depozitului politicocultist (!?) ! Pe de altă parte ( sau mai ales dintr-această a doua parte ), pentru că am avut curiozitatea - mai degrabă pornirea masochistă, de care nu mă curăț, din păcate! - de a vedea cum și în ce fel simt nevoia mai–marii zilelor noastre de a celebra neprețuitul moment istoric. Proastă decizie, pentru că mi-am amărât inima atât de tare, încât parcă toată viața aș fi mestecat numai cucută! ...</p>
<a href="https://2myblog.ro/docs/postari%20blog/vocatia_de_a_fi_romani.html" style="color: #7F6000; text-decoration : none;">Citește mai mult</a></div>




<div class="card">
<h2><i><b>MAI MULT CIUMĂ DECÂT MUMĂ...</b></i></h2>

<h5>DEDICAȚIE: Tuturor celor care, obosind să stea cu mâna întinsă, s-au hotărât să se vindece… angajându-se!<br>
<br>
Data : 29 ianuarie , 2023</h5>

<p>  Într-un stat democratic - sau poate că nu!-, populat mai degrabă de oportuniști, de ființe versatile, de eroi tranzacționali și de angrosiști care cumpără și vând valori jefuite de la alții, de regulă străini, nu mai prețuiește nimic, nici măcar cât o ceapă degerată, să fii cinstit, să lucrezi cu patimă pentru binele tău și al celorlalți. Dimpotrivă! Aș spune că, dacă nu te înscrii singur, te vor încadra cu siguranță cei din jurul tău în clasa, tot mai restrânsă, a capetelor seci ( așa consideră șmecherii! ) care se încăpățânează, după modelul contestatului Emil ( vezi Team Building! ), să muncească cu pasiune și cu plăcere...</p>
<a href="https://2myblog.ro/docs/postari%20blog/MAI%20MULT%20CIUM%C4%82%20DEC%C3%82T%20MUM%C4%82.html" style="color: #7F6000; text-decoration : none;">Citește mai mult</a></div>




<div class="card">
<h2><i><b>QUO VADIS?</b></i></h2>

<h5>DEDICAȚIE: Tuturor celor care, având conștiința destrămării Edenului ceresc și pământesc deopotrivă, se întreabă dureros: Încotro ne îndreptăm? 
<br>
<br>
Data : 1 februarie, 2023
</h5>
<p>   
    Am închis ochii și somnul-coșmar m-a prins în brațele-i de plumb, ținându-mă prizonieră într-o lume în care totul era… cu susul în jos. Copacii cu rădăcinile adânc înfipte în scoarța cenușie a cerului atârnau balansându-și de la dreapta la stânga și invers, ca într-un fel de leagăn cosmic, crengile transformate în niște degete urieșești descărnate. Priveau încrâncenați – nu se știe de ce - prin ochii înlăcrimați ai celor din urmă frunze ce se așezau, purtate de vânt, în niște grămăjoare-fuioare ce înlănțuiau până la sufocare un câmp înecat în sânge, ce era săgetat, din când în când, de niște corbi care croncăneau funest. Pe fiecare creangă era spânzurată, cu capul în jos, câte o lumânare, cu flăcăruia abia pâlpăindă care lumina stins pământul muribund. 
…</p>
<a href="https://2myblog.ro/docs/postari%20blog/QUO%20VADIS.html" style="color: #7F6000; text-decoration : none;">
Citește mai mult </a></div>





<div class="card">
<h2><i><b>PUȚIN ZGOMOT PENTRU NIMIC!</b></i></h2>

<h5>DEDICAȚIE: Tuturor dascălilor care, deși sunt profund nemulțumiți, preferă să stea deoparte și să se plângă pe furiș, prin diferite unghere, de teama de a nu fi văzuți! De cine? De șefi, de prieteni, de părinți,  de elevi… ca și cum a-ți cere drepturile ar fi echivalent cu a fi cerșetor!
<br>
<br>
Data : 3 februarie , 2023
</h5>
<p>
    Zilele trecute mi-a trecut glonț pe lângă ureche știrea potrivit căreia sindicatele din educație – inspirate, probabil, de acelea din Franța și Anglia - se pregătesc să facă un protest cum n-a mai fost altul. Vestea a picat precum trăsnetul, năucindu-mă. Este oare cu putință să ne manifestăm și să manifestăm atât de serios încât să fim luați în seamă?! Am fost oarecum reticentă, dar asta nu înseamnă că nu am așteptat cu sufletul la gură să văd ce se întâmplă. Și am așteptat … degeaba, căci până pe data de 1 februarie când a avut loc marele eveniment, nu s-a întâmplat nimic. Nu întâlniri în cadrul cărora să fim informați sau consultați, nu acțiuni de avertisment, care să arate că de acum înainte nimic nu va mai fi la fel, nu vizite ale celor mai mari dintre liderii mari ( dacă mă pot exprima așa … și pot! ), care prin atitudine și, mai ales, argumente să devină molipsitori. Adică să ne transmită tuturor un virus al îndrăznelii de a spune răspicat, în sfârșit, de ce suntem supărați, al curajului de a urechea pe toți aceia care, de zeci de ani, ne duc cu zăhărelul ca pe un Bubico tâmp, care, se știe, că a sfârșit aruncat pe fereastra unui vagon de tren. Nu acesta este însă pericolul care ne paște - mai corpolenți fiind, chiar și așa pe sărăcie! -, ci acela de a fi ignorați, ca de obicei ...</p>
<a href="https://2myblog.ro/docs/postari%20blog/PU%C8%9AIN%20ZGOMOT%20PENTRU%20NIMIC.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>PLECĂCIUNE, SCUMPE CIOCOFLENDERE!</b></i></h2>

<h5>DEDICAȚIE: Lor, celor din urmă titani ai artei teatrale și cinematografice românești!
<br />
<br />
Data : 5 februarie, 2023
</h5>
<p>&nbsp;&nbsp; 
Steluțele argintii, prinse într-un pătimaș tangou al iubirii, îmi reproșează că am uitat ceva… Dar ce?!... Ce anume am rătăcit prin minte? Fără veste, câteva vorbe spuse parcă în șagă mi-au luminat ca un fulger rătăcit, dar binefăcător, hățișul gândurilor. <b><i>Pentru mine au căzut cei dintâi fulgi de nea din acest an! De ziua mea! … Eu i-am comandat!</i></b>, l-am auzit deodată rostind, mulțumit, pe solomonarul  Piersic, la sfârșitul spectacolului <i><b>Străini în noapte</b></i>, jucat chiar de ziua sa, 27 ghenarie 2023.
…</p>
<a href="https://2myblog.ro/docs/postari blog/PLECĂCIUNE, SCUMPE CIOCOFLENDERE.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>CA APA ȘI UNTDELEMNUL</b></i></h2>

<h5>
DEDICAȚIE: Tuturor aleșilor noștri care sunt premianți în teoria muncii, dar repetenți la practicarea ei! De aceea, pe unde e munca, nu sunt ei! 
<br />
<br />
Data : 9 februarie , 2023
</h5>
<p>&nbsp;&nbsp; 
Săptămâna trecută a fost prima de când aleșii noștri, adică bugetofagii-bugetofagi, au revenit la cel mai tihnit job din lume, dar nu și la… muncă. Însuflețiți de gânduri mari, aceștia au debarcat în trombă, fiind surprinși de jurnaliști - care bâzâiau în jurul lor precum muștele în jurul… borcanului cu dulceață, lăsat  fără capac - într-o frământare… ca de cozonac. De ce? Pentru că aveau multe de făcut: să rezolve câteva ( nu-i, totuși, prea greu?! ) dintre prioritățile legislative, respectiv proiectele privind Educația și Reforma pensiilor speciale! În sfârșit! mi-am spus, răsuflând ușurată. S-a terminat cu sforțările sisifice ale specialiștilor și ale analiștilor care, seară de seară, umpleau flipchart după flipchart cu socoteli, adunări și mai mult împărțiri ( căci cine-mparte, parte-și face! ), ce păreau desprinse din niște calcule mefistofelice. 
…</p>
<a href="https://2myblog.ro/docs/postari blog/CA APA ȘI UNTDELEMNUL.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>ÎNGERI RĂTĂCIȚI PRINTRE RUINE</b></i></h2>

<h5>
DEDICAȚIE: UMANITĂȚII ÎN ROSTOGOLIRE!
<br />
<br />
Data : 12 februarie , 2023
</h5>
<p>&nbsp;&nbsp; 
Mii de bolovani ascund îndărătul lor suflete care se plâng, se vaită și imploră. Cu voce stinsă sau voce încă plină, pietrele prind viață și vorbesc între ele, interogându-se grav. Îngaimă cuvinte pe care le bolborosesc fără sens și se uită cu infinită tristețe la oamenii care aleargă înnebuniți, căutând adăpost, atunci când pământul, muribund, scoate cele din urmă horcăituri ale sale. Orizontul este brăzdat de niște lumini bizare care-l aprind incendiindu-l. Năpasta de jos este sporită de prăpădul de sus, de unde Luna le rânjește hidos. Deși-i dimineață, rămâne uitată pe cer unde pornește haihui, într-un tăcut și mut pelerinaj, privind dușmănoasă la sărmanii hăituiți care par să își trăiască ultimele clipe agățați, anapoda, de buza pământului crăpată diabolic. 
…</p>
<a href="https://2myblog.ro/docs/postari blog/ÎNGERI RĂTĂCIȚI PRINTRE RUINE.html " style="color: #7F6000; text-decoration : none;">
Citește mai mult </a></div>





<div class="card">
<h2><i><b>PLEDOARIE PENTRU LECTURĂ</b></i></h2>

<h5>
DEDICAȚIE: Tuturor acelora care se înfruptă zilnic, tăind felii groase, din bunătățile cărților!
<br />
<br />
Data : 15 februarie , 2023
</h5>
<p>&nbsp;&nbsp; 
Într-o lume în care toate lucrurile vechi sunt în degringoladă și se dau de-a berbeleacul, topindu-se în neant, oamenii se descotorosesc ca de mărul stricat de toate bucuriile autentice de altă dată. Cărțile sunt socotite și ele un fel de daimon de care trebuie să te ferești cu tot dinadinsul, dacă vrei să rămâi în viață, întreg și fără niciun beteșug. Terorizați de gândul nesuferit al cititului, oamenii preferă să facă orice altceva în afara parcurgerii, literă cu literă, a paginilor unei cărți. Să sape grădina sau pe alții, să bea și să mănânce, pantagruelic, să dea cu târnăcopul în stâncă, să care piatră grea de moară, să urce pe brânci munți înalți și altele asemenea, dar nu să citească! 
…</p>
<a href="https://2myblog.ro/docs/postari blog/PLEDOARIE PENTRU LECTURĂ.html " style="color: #7F6000; text-decoration : none;">
Citește mai mult </a></div>







































<!------------------------------------------------------------------------------------------------------------------------------------------------------------------------------------------->
<div class="card">
<h2><i><b>TOATE LUCRURILE AU O MARGINE A LOR...</b></i></h2>

<h5>
DEDICAȚIE: Tuturor românilor care și-au amintit cât de mult iubesc cultura românească, fie chiar și în această ultimă săptămână dedicată Lecturii, Cărților și Autorilor lor! 
<br />
<br />
Data : 19 februarie , 2023
</h5>
<p>&nbsp;&nbsp; 
Sunt întâmplări personale sau ale altora, la care ai fost martor sau la care ai ajuns, fiindu-ți povestite de câte un om bun la toate, care te tulbură foarte tare. Fie prin spectaculozitatea lor, fie prin gravitatea lor, fie prin stranietatea lor. Cele care te cutremură, bântuindu-te apoi, zile întregi, ca niște năluci rele, sunt cele care ies din marginea lucrurilor, adică din firescul lor. Nu pot fi înțelese sub nicio formă de nicio minte omenească, nu pentru că ești tu încăpățânat și plin de prejudecăți, deci hotărât să nu le dai girul rațiunii și al bunului-simț, ci pentru că sunt imposibil de acceptat.
…</p>
<a href="https://2myblog.ro/docs/postari blog/TOATE LUCRURILE AU O MARGINE A LOR.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>DOAR ATÂT LE-A MAI RĂMAS...</b></i></h2>

<h5>
DEDICAȚIE: Tuturor celor care se simt prădați și, uneori,  părăsiți de speranță!  
<br />
<br />
Data : 21 februarie , 2023
</h5>
<p>&nbsp;&nbsp; 
Cu sufletul pe buzele-i crăpate, un moșneag privește țintă spre tavanul scorojit, de unde îl învăluie într-o lumină galbenă, de bolnavă ce era și ea, un bec chior… Oriunde te-ai fi uitat, ai fi zărit urmele unei sărăcii lucii, care țipa ca din gură de șarpe de peste tot. Lângă patul strâmt, ce părea un straniu coșciug, avea o masă peste care fusese aruncată, cu mult timp în urmă, o mușama de pe care dispăruseră culorile, înfricoșate parcă și ele de atmosfera sumbră care învăluia odaia. Apoi, așezate pe lângă peretele gol, stăteau două scaune de salcâm, urâte și strâmbe, ce păreau să se țină de mână într-o încercare eșuată de a îl ocroti pe bietul sărman, care tremura din toate încheieturile, deși avea aruncate peste el, de-a valma, niște țoale atât de vechi, încât se transformaseră în niște zdrențe dezgustătoare. Bolnav și înfometat, bărbatul, părăsit acum de toți, mai păstrează o urmă de demnitate în strălucirea ochilor încă negri, din care aruncă, nemulțumit, scântei incandescente care se prind într-o horă a agoniei.
…</p>
<a href="https://2myblog.ro/docs/postari blog/DOAR ATÂT LE-A MAI RĂMAS.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>O LUMÂNARE PE TORTUL UNUI COPIL NEDORIT</b></i></h2>

<h5>
DEDICAȚIE: Tuturor celor care au înțeles că ... între trei … te plouă … și … nu îți este bine…
<br />
<br />
Data : 24 februarie , 2023
</h5>
<p>&nbsp;&nbsp;  
… Acesta este gândul plin de amărăciune al oricărui român care privește cu circumspecție la desfășurarea de forțe și de fapte din ultimul an și, în chip special, din ultimele trei zile, 21-23 februarie 2023, toate cu rezonanță istorică. Celebrând un an de la începutul nesăbuitului conflict dintre Rusia și Ucraina, românii refuză să taie o felie din tortul aniversar peste care este așezată monstruos o lumânare, colorată în roșu, alb și albastru, ce arde funest și se apropie de capătul ei… sau al nostru. Semn rău! Doamne, ferește! ne spunem creștinește, implorându-l pe Dumnezeu să îndrepte ceea ce un nebun a început, aruncând nu o piatră-n baltă, ci o țară-n aer, și nu au putut îndrepta apoi toți înțelepții lumii…
…</p>
<a href="https://2myblog.ro/docs/postari blog/O LUMÂNARE PE TORTUL UNUI COPIL NEDORIT.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>GÂLCEAVĂ PE CANALUL DUNĂRII</b></i></h2>

<h5>
DEDICAȚIE: Tuturor românilor care au înțeles că alții nu ne sunt prieteni nouă așa cum le suntem noi lor!
<br />
<br />
Data : 26 februarie , 2023
</h5>
<p>&nbsp;&nbsp; 
După nuntă sau înmormântare, după veselie sau suferință, oamenii se reîntorc la ei acasă și, ca și când toate le-ar fi străine sau înstrăinate brusc, se uită vexați la lucrurile care le alcătuiseră până nu de mult normalitatea. Privind în jurul lor, văd cu ochii măriți de o spaimă grozavă că în bucătărie s-au strâns vase nespălate cu nemiluita, că frigiderul este gol, că aragazul este atât de murdar că țipă, că baia nu a fost igienizată și ascunde balauri peste tot, că în dormitoare stau toate vraiște, că propriii copii sunt nepieptănați și neîngrijiți… Nimic nu mai este așa cum ar trebui să fie! Și astfel, supărați nevoie mare, se iau la harță cu cel care le este cel mai aproape, cu muierea sau cu bărbatul, totul stingându-se, uneori, la tribunal, printr-un divorț cu scântei care aprind totul în jurul lor. Le inflamează spiritele și le incendiază viața, transformând totul în scrum!
…</p>
<a href="https://2myblog.ro/docs/postari blog/GÂLCEAVĂ PE CANALUL DUNĂRII.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>STĂPÂN PESTE ZARIȘTEA ALBASTRĂ</b></i></h2>

<h5>
DEDICAȚIE: Adevăratei aristocrații a spiritualității românești: Nae Ionescu, Mircea Vulcănescu, Mircea Eliade, Emil Cioran, Constantin Noica și Mihai Șora!
<br />
<br />
Data : 28 februarie , 2023
</h5>
<p>&nbsp;&nbsp; 
Pe poteca, bătută-n chihlimbar și pietre scumpe solare, ce suia oablă spre cer, s-a ivit un bătrân mărunțel, fluturându-și excentric fularul roșu. Străjuită de brazi falnici, ea era acoperită de un tunel viu, făcut din cetini groase și verzi printre care abia se insinuau, candide, razele de soare. Surprinzătoare jocuri de lumini și umbre, ce se fugăreau prinse într-o goană nebună, rămâneau totuși înveșnicite pe o coală albă cerească asupra căreia se aplecase, cuprins de o serenitate nefirească, noul venit. Făptura sa firavă era însă ciudat alcătuită, căci din toate părțile trupului său delicat se iveau curioase zeci de perechi de ochi care îi permiteau să stea astfel întors cu fața către toate minunile rotundului azuriu. Nu i se mai puteau ascunde, nu i se mai puteau refuza, ci, dimpotrivă, i se dăruiau, toate, într-un gest de sublimă bunăvoință. În sfârșit, putea să simtă ceea ce căutase viața sa toată: frațietatea ființială cu toate darurile Firii!... Retras pe prispa unei căsuțe țărănești, așezată pe o bucată străvezie de zare, a început a se juca cu o crenguță, făcând gesturi largi și rotocoale tot mai vii ca și când ar fi dorit să prindă în vârful ei, pescuindu-l, pământul spre care privea cu melancolie. Nu îl părăsise de mult timp, dar avea strania și supărătoarea senzație că despărțirea avea să fie definitivă…
…</p>
<a href="https://2myblog.ro/docs/postari blog/STĂPÂN PESTE ZARIȘTEA ALBASTRĂ.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>... MARI DE PATIMI, INIMI BĂTRÂNE, URÂTE...</b></i></h2>

<h5>
DEDICAȚIE: Regretatului filosof-moralist, Mihai Șora!
<br />
<br />
Data : 3 martie , 2023
</h5>
<p>&nbsp;&nbsp; 
Marți, 28 februarie 2023, Magister Mihai Șora a fost înmormântat cu onoruri militare în Cimitirul Bellu, urmând să își doarmă somnul de veci într-un loc situat între (!?) Aleea Scriitorilor și Aleea Academiei. Puține lacrimi adevărate, foarte puține regrete autentice și exagerat de puține persoane venite să își ia rămas-bun de la acest ultim lord al filosofiei românești. O indiferență ucigătoare față de un om care a strâns în jurul său, de-a lungul celor o sută șase ani de viață, poate, sute de tineri cărora le-a devenit mentor și cărora le-a arătat calea de urmat, pe care cu câteva decenii bune înainte fusese și el însuși așezat de către unicul apostol al minții, Nae Ionescu! Cu bunătate nesfârșită, cu răbdare nemărginită și cu o generozitate fără egal a răspuns fiecărei chemări, indiferent de cine a fost ea strigată. A fost prezent la orice mare eveniment care reclama implicarea sa, chiar dacă, în ultima perioadă, problemele de sănătate specifice vârstei l-au chinuit mult, făcându-l vulnerabil. Și marți, în ultimele sale ore petrecute pe pământul-frate mai mare, a fost aproape abandonat, părăsit într-un soi de singurătate supărătoare…    
…</p>
<a href="https://2myblog.ro/docs/postari blog/MARI DE PATIMI, INIMI BĂTRÂNE, URÂTE.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>ÎN ROBIE LA MEFISTOFEL</b></i></h2>

<h5>
DEDICAȚIE: Tuturor oamenilor care, indiferent de strălucirea ispitei, își păstrează demnitatea neșifonată!
<br />
<br />
Data : 5 martie , 2023
</h5>
<p>&nbsp;&nbsp; 
Pașii răsunau sec pe mozaicul rece, lăsând în urmă un ecou agasant. Pe o masă de granit, ce semăna cu o bucată slinoasă de gheață, era așezat un corp acoperit până la brâu cu un cearșaf care își pierduse de mult strălucirea. Albul murdar al acestuia se potrivea însă cu lumina mioapă a neonului, care risipea în jur un clarobscur nesuferit. Cu toate acestea, o asistentă, îmbrăcată într-o uniformă veselă de un mov distonant, își mișca delicat capul și picioarele, urmând ritmul unei melodii care curgea șuvoi dintr-un iphone asortat, și el lila. Din când în când, sorbea dintr-o ceașcă de cafea, lângă care ședea, bosumflată, o scrumieră plină ochi de chiștoace, mărginite, unele dintre ele, de niște firișoare roșii, ca și când ar fi fost rujate din fabrică. Mâinile îi mergeau cu îndemânare, ajutându-l pe autopsierul care extrăgea din inima bărbatului inert, din fața lui, un obiect metalic asemănător unui stimulator cardiac. Femeia luă o punguță de plastic în care, după ce scoase un măr verde de pe care s-au rostogolit, năucite, câteva picături mari de apă, a plasat în interiorul ei plăcuța metalică, ce a împrăștiat în jur câteva bobițe roșii de sânge. Mulțumiți și ușurați, cei doi au tras cu sete din aceeași țigară, aprinsă cu oarecare știință, studiată și perfecționată în timp de tânăra care își continua, neperturbată de nimic, nefirescul dans. Mușcară apoi cu sete dintr-un sandvici din care curgea, vrând parcă să evadeze, o frunză verde de salată, pe care lucea, dizgrațios, o pată de maioneză. Undeva, în partea opusă a sălii, ce părea zidită la hotarul dintre pământ și infern, stătea, parcă ascunsă, o umbră, ce se întindea pe toată verticalitatea camerei. Lovind cu fruntea tavanul scorojit și înveșmântată cu un costum antic, negru ca smoala, năluca își râdea în pumni, spunându-și cu satisfacție: Încă două suflete pierdute de ei și câștigate de mine! Îi privea cu o încântare, pe care nu și-o putea ascunde, pe cei doi tineri care, la rândul lor, păreau bucuroși, gândindu-se la profitul frumușel ce urma să le umfle și mai tare buzunarele, în care aveau înghesuite până la refuz, bancnote colorate diferit. Mulți euro, mulți dolari și mulți lei stăteau strâns îmbrățișați în același loc, care le devenise, pentru un timp, … acoperiș deasupra capului…
…</p>
<a href="https://2myblog.ro/docs/postari blog/ÎN ROBIE LA  MEFISTOFEL.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>LA ANIVERSARĂ</b></i></h2>

<h5>
DEDICAȚIE: Principesei inimilor sângerânde, Doamnei Elena Cuza, simbolul femeii altruiste și devotate celor din jur până la uitarea de sine!
<br />
<br />
Data : 8 martie , 2023
</h5>
<p>&nbsp;&nbsp; 
În serile târzii, privitorul are impresia că în fața sa, pe coridorul larg și întunecat, în ciuda luminii care curge ca o ninsoare blândă din tavanul înalt, rătăcește o nălucă… O femeie micuță, cu trupul subțirel și mlădios precum trestia, ce își trage cu oarecare greutate rochia-i bogată, din care izvorăsc valuri înspumate de volane… Împodobită cu trandafiri de dantelă albă, ținuta este desăvârșită printr-un buchețel de camelii naturale, albe şi roşii, pe care îl ține cu gingășie în mâinile-i fine, cu degete lungi și subțiri pe care lucesc, vanitoase, inele princiare. Ajunsă în dreptul unei ferestre, ce pare un larg și curios ochi deschis spre spectacolul firii, fantoma se lăsă purtată de gânduri, împinsă pe calea visătoriei și de jocul bănuților de aur aruncați pe pânza întunecată a cerului de un făurar iscusit…
…</p>
<a href="https://2myblog.ro/docs/postari blog/LA ANIVERSARĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>PUNCT ȘI DE LA CAPĂT. VOI NU V-AȚI PLICTISIT?</b></i></h2>

<h5>
DEDICAȚIE: Tuturor elevilor, studenților și dascălilor din România cărora li se propovăduiește o religie nouă după scriptura Deca! 
<br />
<br />
Data : 11 martie , 2023
</h5>
<p>&nbsp;&nbsp; 
… noi, profesorii și elevii noștri, da! Am obosit ca din patru în patru ani, uneori mai des, să fim așezați ca într-un altar poleit cu aur, împodobit cu o nouă icoană făcătoare de minuni - adică o nouă și nemaipomenită revoluție educațională - în fața căreia trebuie să îngenunchem și să ne rugăm pioși… Aceleași idei, îmbrăcate într-o tohoarcă nouă… Alte măști, aceeași piesă,/ Alte guri, aceeași gamă… Aud pentru a nu știu câta oară, cu pretenția și orgoliul ( altora! ) de a fi pentru prima dată formulate, aceleași bâzdâganii didactice… Atenția centrată pe elevi, perfecționarea profesorilor prin cursuri de formare măiestrești menite să ne facă din urâți frumoși și din proști deștepți, grija sporită față de nevoile zilnice ale copiilor nevoiași, înlocuirea teoriei cu practica și câte și mai câte lucruri de mare mirare… Și peste toate acestea, ca o înghețată cu aromă de greiere după o friptură bună de pui, schimbarea, într-un ritm isteric, a miniștrilor Educației care sunt maziliți înainte ca să li se usuce cerneala după prima semnătură… 
…</p>
<a href="https://2myblog.ro/docs/postari blog/PUNCT ȘI DE LA CAPĂT. VOI NU V-AȚI PLICTISIT.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>BOLNAVI DE ZOMBIE</b></i></h2>

<h5>
DEDICAȚIE: Tuturor celor care nu s-au lăsat contaminați de zombie ori s-au vindecat de ea!
<br />
<br />
Data : 14 martie , 2023
</h5>
<p>&nbsp;&nbsp; 
Mulți monștri înspăimântători la vedere s-au ivit pe culmea pleșuvă a dealului, pe care se cățăraseră cu ușurință, ca și când ar fi urcat treptele unei scări invizibile ce lega teluricul de crângul cosmic. Nu fuseseră întotdeauna așa… Se prefăcuseră dramatic în timpul ultimei pandemii, de zombie, virusul care, după zeci de mii de ani, ieșise din stare latentă și țâșnise la suprafață din permafrostul siberian care îl ocrotise, atâta amar de vreme, ca o mamă bună.
…</p>
<a href="https://2myblog.ro/docs/postari blog/BOLNAVI DE ZOMBIE.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>ÎN ȚARĂ... MAI ZEI DECÂT ZEII, ÎN AFARA EI... CĂȚEI</b></i></h2>

<h5>
DEDICAȚIE: Politicienilor noștri cărora le reamintesc că vor fi judecați cu ce judecată judecă ei acum și că vor fi măsurați cu ce măsură măsoară ei acum!
<br />
<br />
Data : 17 martie , 2023
</h5>
<p>&nbsp;&nbsp; 
Atât în cer, cât și pe pământ, toate făpturile se lasă prinse în complicate sau descâlcite ierarhii… Așa este lumea zidită și așa rămâne să își desfășoare mosorul existenței sale, indiferent de câte zile-fire de ață îi vor mai fi date spre a fi trăite.
…</p>
<a href="https://2myblog.ro/docs/postari blog/ÎN ȚARĂ...MAI ZEI DECÂT ZEII, ÎN AFARA EI...CĂȚEI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>TRĂGÂND CU OCHIUL ÎN BĂTĂTURA FRATELUI MOLDOVEAN</b></i></h2>

<h5>
DEDICAȚIE: Tuturor românilor și moldovenilor de peste Prut care își iubesc sincer țara!
<br />
<br />
Data : 19 martie , 2023
</h5>
<p>&nbsp;&nbsp; 
Lumea în care trăim acum este ca o oală sub presiune al cărei capac riscă să fie azvârlit cu atâta putere, încât ar putea deveni fatal pentru cel care, întâmplător, s-ar afla în preajmă și, norocos fiind, l-ar opri așezându-i înainte propria frunte. Oriîncotro ai privi, descoperi rănile unui prezent în care tot ceea ce era tradițional și, deci, valoros, fie a dispărut cu totul ca după un truc vrăjitoresc izbutit, fie a fost contaminat, arătând ca un covor țărănesc cutropit de atât de multe petice străine, încât și-a pierdut orice urmă de frumusețe și originalitate. 
…</p>
<a href="https://2myblog.ro/docs/postari blog/TRĂGÂND CU OCHIUL ÎN BĂTĂTURA FRATELUI MOLDOVEAN.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>FĂRĂ ZORZOANE LUATE DIN GARDEROBA ALTORA</b></i></h2>

<h5>
DEDICAȚIE: Tuturor celor care, mulțumiți de propria lor alcătuire, n-au simțit nevoia de a se muta în pielea altora!
<br />
<br />
Data : 21 martie , 2023
</h5>
<p>&nbsp;&nbsp; 
Doamne, ferește-mă de prieteni, că de dușmani mă apăr și singur! așa sună un proverb românesc care vorbește despre nevoia omului de a fi apărat de Dumnezeu, atunci când se simte amenințat și se crede incapabil de a se ocroti singur. Nicio vorbă de duh însă despre cea mai nouă și mai vicleană dintre făpturile omenești, ale cărei apucături le imită întocmai, ca un fel de păguboasă copie, pe acelea ale lui Goliat-marele-mâncător-de-păsări. Cel mai mare dintre păianjenii pământului, acesta își amețește victima suflându-i în nas, gură și ochi o parte din perișorii de pe spate pe care îi desprinde prin scărpinare. Apoi, îl otrăvește prin mușcătură pe nefericitul căzut în plasa-i și… îl trage în tunelul adăpostului său. Așa și Ipocritul! Te sucește, te învârtește, prin vorbe perfide, măsluitoare, până când nu mai știi bine cine ești tu și cine este el! 
…</p>
<a href="https://2myblog.ro/docs/postari blog/FĂRĂ ZORZOANE LUATE DIN GARDEROBA ALTORA.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>CU CĂCIULA ÎN MÂNĂ ÎN FAȚA UNGARIEI mARI</b></i></h2>

<h5>
DEDICAȚIE: Tuturor românilor iubitori de glie strămoșească!
<br />
<br />
Data : 24 martie , 2023
</h5>
<p>&nbsp;&nbsp; 
Străinul trecuse cu mare greutate de ulița murdară care se întindea, de-a lungul burgului,  ca un vierme uriaș și negru ce se zbătea zvârcolindu-se cu putere. De o parte și alta se aflau, cufundate într-un întuneric gros ca o mantie de plumb, zeci de bordeie săpate adânc în pământul argilos ce amenința să îi strângă ca într-un clește nemilos pe sărmanii care abia mai puteau respira înăuntru. Cu zdrențele curgând de pe ei ca niște lațe ostenite și rare, se învârteau fără sens bătătorind pământul umed pe care își lăsaseră adânc săpate labele picioarelor, ce păreau mici ca de copii. Prin acoperișurile de paie, multe soioase, multe mucegăite, se vedeau crâmpeie de cer, care ca niște ochi albaștri, larg-deschiși, priveau curioși spre ființele jalnice care abia se mai puteau mișca. Foamea și osteneala chinuitoare le împuținaseră trupurile uscățive și arse de soare, care ajunseseră piele și os,… niște schelete deplorabile, ce păreau că se vor fărâmița în orice moment. Nu mâncaseră nimic de atâta vreme și țipătul isteric al unui prunc abia născut le umpluse timpanele până la refuz, de parcă ar fost scufundați cu forța într-un șuvoi de apă gălăgios. Era prea mult și de aceea tatăl, cu mâinile și picioarele atât de bătătorite, încât se transformaseră într-o scoarță zgrunțuroasă, de o culoare neagră-pământie dezgustătoare, se hotărâse să ceară ajutorul contelui maghiar pe pământul căruia își ducea zilele. Își luase cușma, ruptă și cusută de atâtea ori de muierea lui încât își pierduse orice formă, și ținând-o cu oarecare blândețe, ca și când nu ar fi vrut să o rănească mai mult decât fusese schingiuită până acum, ieșise pe gaura ce le ținea loc de ușă și cu pasul rar și apăsat o apucă pe drumul mocirlos care începuse să sclipească dușmănos. Era ca o nălucă ce părea a se fi rătăcit printr-o lume străină și crudă…
…</p>
<a href="https://2myblog.ro/docs/postari blog/CU CĂCIULA ÎN MÂNĂ ÎN FAȚA UNGARIEI mARI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>SELLY-MODEL SAU MOMEALĂ SOCIALĂ?</b></i></h2>

<h5>
DEDICAȚIE:Tuturor adolescenților cărora le reamintesc vorbele lui Seneca: Totul depinde de unghiul din care privim lucrurile!
<br />
<br />
Data : 27 martie , 2023
</h5>
<p>&nbsp;&nbsp; 
Sunt juni, frumoși, bogați, neliniștiți și se singularizează printr-o practică tihnită a plăcerii de orice fel. Par desprinși dintr-un alt univers, acela al răsfățaților din Beverly Hills 90210, născuți parcă numai pentru a se înfrupta din bunătățile așezate dinaintea lor, din abundență, de o Providență mărinimoasă. De aceea, prezența lor în peisajul mioritic, cosmopolit și încă barbar, este când dorită, căutată cu ardoare, când, dimpotrivă, indezirabilă și nesuferită ca un pai ce ți-a intrat în ochi și a crescut atât de mult, încât a ajuns să îți tulbure vederea. 
…</p>
<a href="https://2myblog.ro/docs/postari blog/SELLY-MODEL SAU MOMEALĂ SOCIALĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>LOCUIND ÎNTRE CER ȘI PĂMÂNT</b></i></h2>

<h5>
DEDICAȚIE: Lor, celor care trăiesc și învață acolo unde se avântă vulturii! 
<br />
<br />
Data : 31 martie , 2023
</h5>
<p>&nbsp;&nbsp; 
Ușa de lemn se deschise brusc, izbită fiind cu atâta putere, încât oricine s-ar fi putut gândi că îndărătul ei se află un zmeu, o arătare din povești, cu brațe de fier și chip monstruos, cu atât mai mult cu cât căsuța pe care o ferecase până atunci, făcută și ea din scândurele de brad, se cutremură din temelii. Cinci copilași, trei băieți și două fete cu ochi albaștri ca cerul de vară și părul auriu și răvășit ca spicul grâului mângâiat de mâna blândă a zefirului, ieșiră prin deschizătura strâmtă, risipindu-se în toate părțile ca niște vrăbioare evadate dintr-o colivie ce îi ținuse captivi. În urma lor, singura odaie, proaspăt văruită, însă cu crăpături adânci prin care se zăreau vălutucii scămoși ce pluteau în tihnă, rămase goală și tristă. Pe tabla neagră - așezată lângă o fereastra mică, acum închisă, de teama fulgilor de nea care, tot mai obraznici, dăduseră buzna așternându-se peste tot -, se vedea desenată, stângaci, o hartă, în centrul căreia se afla un fel de triunghi de o grosime inegală, pe care era scris munții mei. Lângă măsuța ce servea de catedră se afla o mică bibliotecă, ce conținea câteva zeci de volume cu copertele făcute ferfeniță. Chiar dacă zdrențuite, trecuseră prin mâinile multor năzdrăvani, care culeseseră învățătură din paginile lor și, inspirați de autorii-magi, făcuseră călătorii fantastice, zburând, pe spinarea literelor, ca vântul sau ca gândul, peste mări și țări imaginare sau reale. Citindu-le, reușiseră să scape din ghearele albului rece și înghețat, care îi învelise, în timp, ca o carapace, și să rătăcească apoi, după bunul plac, peste tot. 
…</p>
<a href="https://2myblog.ro/docs/postari blog/LOCUIND ÎNTRE CER ȘI PĂMÂNT.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>CONTESA BIRJĂREASĂ</b></i></h2>

<h5>
DEDICAȚIE: Tuturor tinerilor, influenceri sau urmăritori ai acestora, cărora le recomand să exerseze huliganismul, dar ca experiență spirituală!
<br />
<br />
Data : 03 aprilie , 2023
</h5>
<p>&nbsp;&nbsp; 
Are 38 de ani și am putea spune că îi are degeaba, căci nu pare să fi învățat nimic din lecțiile pe care viața i le-a tot dat. Pusă mai mereu pe cioburi mari de sticlă la colțul rușinii de o societate mai degrabă ostilă ei, bloggerița a trecut, de-a lungul timpului, din șoc în șoc, fiind tăvălită bine. Convinsă că are un talent fără margini și o inteligență ieșită din comun, despre care tot vorbește – Când ești deșteaptă, ești foarte proastă!?! -, contesa de mucava, Ana Morodan, s-a făcut remarcată, inițial, numai prin limbajul de mahala și inepțiile scoase pe gură, ce-i drept, cu viteza sunetului. Nu cred că există mai multe tâmpenii scuipate mai repede de pe nicio altă pereche de buze decât ale acestei femei care se miră și ea cum de a reușit să se așeze în centrul atenției tuturor precum un păduche ieșit din coama proaspăt țesălată a unui animal de rasă. 
…</p>
<a href="https://2myblog.ro/docs/postari blog/CONTESA BIRJĂREASĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>TRASEISTA TUȘA BUBLE</b></i></h2>

<h5>
DEDICAȚIE: Tuturor românilor înzestrați cu conștiință civică!
<br />
<br />
Data : 07 aprilie , 2023
</h5>
<p>&nbsp;&nbsp; 
Dacă ai citi singur sau dacă ți-ar citi cineva acest titlu, ai rămâne un pic confuz, un pic perplex, gândul zburându-ți apoi ca o potârniche speriată și nedumerită în cel puțin două direcții: fie spre o bună tușică blândă și generoasă, cu voce suavă și părul de nea, a cărei mână moale și delicată îți mângâie cu duioșie capul, atunci când inima ți-e sângerândă, fie spre o mătușă a Lidiei Buble, cântăreața, care și ea ca orice făptură lăsată pe pământ are rubedenii. Frați și surori (10!), nepoți (22!), o tușă, un unchi, verișori, verișoare (354!), indiferent ce, dar mulți, având în vedere că părintele ei, preot penticostal la Biserica Emanuel din Deva (!?), s-a pus pe procreat și a dat armatei Domnului nenumărate odrasle, care mai de care. Ce te încurcă, în continuare, este vocabula traseista care, desigur, face trimitere la ruta pe care o biată femeie, indiferent cine ar fi ea, este silită, probabil, să o refacă, zilnic,… sau de mai multe ori pe zi,… sau săptămânal, din cine ce știe ce motive... dar, nu că i-ar plăcea!  
…</p>
<a href="https://2myblog.ro/docs/postari blog/TRASEISTA TUȘA BUBLE.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>O LUME ÎN DESTRĂMARE</b></i></h2>

<h5>
DEDICAȚIE: Tuturor dascălilor cărora le reamintesc că pentru a fi respectați și prețuiți de ceilalți trebuie, mai întâi, să se respecte și să se prețuiască ei înșiși!
<br />
<br />
Data : 10 aprilie , 2023
</h5>
<p>&nbsp;&nbsp; 
… vulcanul Etna din Sicilia devine activ, erupând din trei în trei luni,… alții, din zece în zece ani, și tot așa la nesfârșit ca într-o eternă poveste a naturii înseși care, odată ce a început, nu mai are sfârșit… Atunci, coloane înalte de fum plumburiu se înalță spre zarea acoperită de o funingine neagră, ce capătă forma stranie a unei panglici funerare, atârnată hidos la pieptul cerului îndoliat, biciuit, din când în când, de fulgere fluorescente înspăimântătoare. Râuri de lavă incandescentă, de un roșu-gălbui diavolesc, se prăvălesc rostogolindu-se amenințător și incendiind totul în calea lor.
…</p>
<a href="https://2myblog.ro/docs/postari blog/O LUME ÎN DESTRĂMARE.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>MÂNA LUI DUMNEZEU</b></i></h2>

<h5>
DEDICAȚIE: Lui Mihai Neșu, făcătorul de miracole! 
<br />
<br />
Data : 13 aprilie , 2023
</h5>
<p>&nbsp;&nbsp; 
Au trecut zece ani de când nu au mai văzut nici soarele, nici luna, nici stelele-făclii, chiar dacă ele toate s-au înălțat pe cer mereu. Toate zilele și nopțile lor au fost la fel: mohorâte, triste și apăsătoare. Sunt mii de ore de când razele lor nu le-au mai pătruns în inimile împietrite, chiar dacă aștrii cerești și-au nins întruna lumina, cu dărnicie, lăsând-o să pătrundă peste tot. Numai în sufletul  lor nu a mai ajuns… 
…</p>
<a href="https://2myblog.ro/docs/postari blog/MÂNA LUI DUMNEZEU.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>OMULUI BUN</b></i></h2>

<h5>
DEDICAȚIE: Tuturor făptuitorilor de bine! 
<br />
<br />
Data : 18 aprilie , 2023
</h5>
<p>&nbsp;&nbsp; 
Pe pământ sunt risipiți oameni-oameni și oameni-sfinți. Unii aleargă întreaga lor viață să atingă perfecțiunea, iar ceilalți lucrează în folosul ei, punând cărămidă pe cărămidă pentru înălțarea templului său. Ca niște serafimi evadați din celest și căzuți în teluric, aceștia își așază viața întreagă pe altarul celorlalți. O fac cu smerenie, cu serenitate și cu o iubire fără de sfârșit, care le umflă pânza sufletului, făcându-i să parcurgă cer după cer, până la ultimul, al nouălea, acolo unde îl află pe Hristos. Cel bun, cel blând și mai ales cel mai sfânt dintre toți sfinții, căci el ne-a aprins în suflet și în cuget lumina. Ne-a adunat împrejurul său și ne-a dăruit un sens de a fi întru cunoaștere și mai ales întru viețuire creștină în fapt, adică întru făptuire.  
…</p>
<a href="https://2myblog.ro/docs/postari blog/OMULUI BUN.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>VÂNĂTOAREA DE CAMPIONI</b></i></h2>

<h5>
DEDICAȚIE: Tuturor oilor negre condamnate să trăiască împotriva și în ciuda turmei!
<br />
<br />
Data : 22 aprilie , 2023
</h5>
<p>&nbsp;&nbsp; 
În lume, fie că vorbim despre regnul uman, fie despre cel animal, totul se reduce la competiție. Esența trăirii o reprezintă tocmai confruntarea și, firește, rezultatul acesteia. Indiferent de specia căreia îi aparține - căci există o mare diversitate de specii zoologice, dar și specii sociale -, orice vietate, cuvântătoare sau necuvântătoare, se manifestă ca făptură pregătită anume, chiar de dinaintea nașterii sale, de a ființa într-o arenă, în care singura opțiune a (supra)viețuirii o reprezintă lupta dusă uneori până la moarte pentru propria libertate sau pentru supremație. Cei care triumfă se bucură de multe și rare privilegii, dar și de animozități și antipatii, multe dintre acestea ivite deodată, ca din senin. Dacă până nu de mult, adică până la performanță sau la reușita repetată, orice om ( mai ales ) este înconjurat de mulți și buni prieteni, odată ce și-a dovedit superioritatea devine o făptură indezirabilă, o persona non grata. Deodată, îl vezi colcăind de păcate și de vicii care nu pot fi tolerate și simpla sa prezență îți face rău… Numai existând îți reamintește cât ești tu de nevolnic, de neiscusit și, mai ales, câte căzături repetate și urâte de pe calul năzdrăvan al vieții ai suferit, astfel încât trupul tău întreg arată ca o uriașă și hidoasă bubă. 
…</p>
<a href="https://2myblog.ro/docs/postari blog/VÂNĂTOAREA DE CAMPIONI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>MĂ NUMESC ROȘU, GALBEN ȘI ALBASTRU</b></i></h2>

<h5>
DEDICAȚIE: Tuturor românilor: și celor de acasă, și celor din străinătate! 
<br />
<br />
Data : 25 aprilie , 2023
</h5>
<p>&nbsp;&nbsp; 
Un nour negru și urât lăsase să îi atârne, hidos, ugerul plin și greu, din care începuseră să țâșnească stropi mari și murdari de apă, care, odată evadați din punga ce-i ținuse captivi, se izbeau dușmănos de colții ascuțiți ai unui cer, care părea înfrânt, deși nu se luase la trântă cu nimeni. Întunecat și lăbărțat, posomorât tare, norul privea chiorâș către propriile-i poale ce păreau să fi cules toată cenușa suflată pe gura hornului pământesc și, apoi, adunată cu migală, firișor cu firișor, de niște mâini pricepute care roboteau neîncetat pe moșia cerului… Un zugrav cârpaci își muiase bidineaua în amestecul leșios, în mâzga cenușie, cu care mânjise apoi toate odăile, în care, odată cu revărsarea argintie a zorilor lăptoși, se retrăgeau toți aștrii noptatici și somnoroși care își răniseră tălpile, alergându-se înnebuniți unul pe altul… 
…</p>
<a href="https://2myblog.ro/docs/postari blog/MĂ NUMESC ROȘU, GALBEN ȘI ALBASTRU.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>UCISĂ PRIN INDIFERENȚĂ</b></i></h2>

<h5>
DEDICAȚIE: Tuturor oamenilor autonomi!
<br />
<br />
Data : 29 aprilie , 2023
</h5>
<p>&nbsp;&nbsp; 
Într-o margine de lume, întunecată ca un cazan mocirlos și urât mirositor, se îngrămădesc mii de suflete înnegrite, cu chipurile acoperite de un noroi gros și vâscos, care crăpă îndată ce dau de razele vlăguite ale unui soare care s-a împuținat căpătând forma bizară a unei felii de pepene, mușcată din loc în loc. Arătări îngrozitoare, greu de privit, încearcă hulpave să înghită cât mai multe felii de aer, dorind să își prefacă plămânii în niște cocoașe uriașe din care să tragă apoi, picătură cu picătură, pentru a-și prelungi traiul-amarul. Pe un jilț înalt, sculptat în filigran muiat în aur, înconjurat de flăcări curcubeice, lâncezește, părând fără viață, tartorul lor: mai negru, mai hidos și mai lacom decât toți laolaltă. Într-o altă margine de pământ, pe o pajiște verde precum smaraldul, acoperită de mătasea albastră a cerului-vecin, trăiește într-o singurătate desăvârșită un singur suflet. Având aurora boreală pe frunte și soarele rotund-fântână plină-n cuget, acesta trăiește împăcat cu sine și cu lumea-ntreagă, scăldându-se în azurul picurat asupra lui. Așezându-se, orgolios, în afara cuștii colective, s-a păstrat pe sine viu și nepătat, neatins de morbul uniformizării și al înecării în oceanul cătrănit al anonimatului… 
…</p>
<a href="https://2myblog.ro/docs/postari blog/UCISĂ PRIN INDIFERENȚĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>SĂRMANA FATĂ FRUMOASĂ</b></i></h2>

<h5>
DEDICAȚIE: Tuturor celor care, deși decepționați de atât de multe ori, încă lucrează cu multă râvnă în folosul țării lor!     
<br />
<br />
Data : 02 mai , 2023
</h5>
<p>&nbsp;&nbsp; 
Era mai fericită decât niciodată. După ce își făcuse sfânta cruce, așezată pe o bucată de iarbă verde și grasă, așa cum făcea din fragedă pruncie, se îmbrăcase în straie de sărbătoare, care nu erau unele oarecare. În ele se măritase bunica sa, și tot în ele va fi și ea pețită. Cămașa cu floricele argintii iscusit brodate era făcută din fir subțire și străveziu de borangic, iar catrința, pe care jucau tonuri vii de roșu aprins precum mărul copt și verde precum cetina bradului, deși stătuseră ani mulți așezate într-un cufăr greu și prăfuit, uitat în podul casei, nu își pierduseră strălucirea, părând a fi pudrate cu praf de diamant. Își luase, pentru întâia oară, pantofiorii negri de lac, pe care îi purta cu vădită stângăcie, și o vestuță vieneză, de catifea neagră, cu bumbi mici și rotunzi de argint, care i-au împrumutat un aer de duducuță de la oraș. Își aruncă, fără să vrea, privirea către colțul cel mai întunecat al odăii proaspăt văruite, unde zăceau, parcă dinadins azvârlite, opincuțele cele noi ale căror nojițe lungi rămăseseră înnodate curios ca o rugăciune nerostită. 
…</p>
<a href="https://2myblog.ro/docs/postari blog/SĂRMANA FATĂ FRUMOASĂ.html " style="color: #7F6000; text-decoration : none;">
Citește mai mult </a></div>


<!--------------------------------------------------------------------------------------------------------------------------------------------------------------------------------------------->






<div class="card">
<h2><i><b>LA COADĂ, LA UȘA LUI DUMNEZEU</b></i></h2>

<h5>
DEDICAȚIE: Tuturor românilor care se încăpățânează să muncească pentru binele lor și al celorlalți!   
<br />
<br />
Data : 05 mai , 2023
</h5>
<p>&nbsp;&nbsp; 
Așezat confortabil într-un fotoliu de masaj 8 D, Creatorul, îmbrăcat într-o ținută lejeră - niște blugi albaștri asortați cu o cămașă subțire de in, și ea tot ca azurul topit în mare - aștepta înfrigurat să înceapă întâlnirea pusă la cale de Sfântu Petru. Se anunța o zi grea, căci toate categoriile socioprofesionale dintr-o țară frumoasă și bogată cândva doreau să își schimbe destinul. Începuse să bată din picior, ușor iritat, mișcând după un ritm melodic auzit numai de el vârful ciocatei sale stângi, care descria în aer niște desene ciudate, greu de pătruns...</p>
<a href="https://2myblog.ro/docs/postari blog/LA COADĂ, LA UȘA LUI DUMNEZEU.html" style="color: #7F6000; text-decoration : none;">
Citește mai mult </a></div>





<a href="https://2myblog.ro/docs/postari blog/ÎN ZORII UNUI AMURG AȘTEPTAT.html" style="text-decoration : none;color:black;" >
<div class="card">
<h2><i><b>ÎN ZORII UNUI AMURG AȘTEPTAT</b></i></h2>

<h5>
DEDICAȚIE: ADEVĂRATEI REGINE, LADY DI!    
<br />
<br />
Data : 09 mai , 2023
</h5>
<p>&nbsp;&nbsp; 
Se trezise în colțul cel mai întunecat al Catedralei, cuprinsă de neliniște: nu știa daca-i vis visul ei cel atât de adevărat sau dacă, învingând moartea, reușise să se salveze din cumplitul accident și să rămână lângă băieții ei dragi. Își lăsă privirea să îi alunece în jos și începu să se cerceteze curioasă. Era ea, prințesa tuturor inimilor, așa cum fusese înaintea zilei fatidice, 31 august 1997: înaltă, subțire și delicată, frumoasă nespus și înveșmântată în contrast cu evenimentul pentru care își grăbise pașii aici, părăsindu-și locul ei din Althorp Park. Avea o rochie neagră din cea mai fină mătase răsucită măiestru în jurul trupului zvelt, ce-i lăsa la vedere umerii frumos rotunjiți, care străluceau de-o albeață nefirească, și picioarele subțiri și lungi, care erau de o perfecțiune sculpturală. La gât avea o bentiță lată de catifea, în mijlocul căreia  strălucea o perlă albă care, în mișcare, părea o steluță rătăcită de propriu-i cer...</p>
<a href="https://2myblog.ro/docs/postari blog/ÎN ZORII UNUI AMURG AȘTEPTAT.html" style="color: #7F6000; text-decoration : none;">
Citește mai mult </a>
</div>
</a>    



<a  href="https://2myblog.ro/docs/postari blog/CICĂ SE POATE.html " style="text-decoration : none;color:black;" >
<div class="card">
<h2><i><b>CICĂ SE POATE...</b></i></h2>

<h5>
DEDICAȚIE: Tuturor românilor cinstiți! 
<br />
<br />
Data : 13 mai , 2023
</h5>
<p>&nbsp;&nbsp; 
De departe se vedea o mare vânzoleală și se auzea un vacarm cumplit. Ce Turn Babel pestriț!, se gândi, grăbind pasul spre una dintre cozile care se întindeau, așa avu cel puțin impresia, pe sute de metri. Erau atât de lungi că nu li se vedea capătul! Se așeză cuminte îndărătul ultimului om care încheia șirul din stânga lui și încercă să se relaxeze uitându-se la bărbații și femeile care, ca și el, încercau să zărească sau să ghicească ce se dă. În ciuda privirii sale scormonitoare, nu reuși să descopere plase, pungi sau genți umflate peste măsură, ceea ce însemna că oferta era destul de subțire. Își aminti, fără să vrea că, în studenție, avusese un profesor care, format în epoca asfințită a răposatului apus și el, moștenise niște obiceiuri balcanice. Ca să își treacă studenții le cerea să îi răspundă la o singură ghicitoare: Ce e mic și poate fi pus într-un plic? După dispute aprinse în timpul cărora fiecare își dădea cu părerea încercând să dezlege enigma, novicii cădeau de acord, știind și cu cine aveau de-a face, și îi cumpărau fie valută, fie o bijuterie, care putea să fie… și pentru femei - așa le spusese lor cineva. Ce om cumsecade și înțelegător!... Ce note mari le mai dădea!
…</p>
<a href="https://2myblog.ro/docs/postari blog/CICĂ SE POATE.html " style="color: #7F6000; text-decoration : none;">
Citește mai mult </a></div>

</a>





<div class="card">
<h2><i><b>HOȚII DE IDENTITATE</b></i></h2>

<h5>
DEDICAȚIE: Tuturor celor care, cunoscându-și slăbiciunile și limitele, nu se lasă promovați în locul altora!
<br />
<br />
Data : 16 mai , 2023
</h5>
<p>&nbsp;&nbsp; 
Fusese lăsată singură în curtea mare străjuită de tei a unei școli pe care nu o cunoștea și avea sentimentul că totul este în zadar. Dimineața fusese, de la început, înecată în semne rele: motorul mașinii se gripase deodată, refuzând să pună în mișcare bătrâna lor Dacie, mama îi arsese bluzița preferată, masacrându-i tocmai volanul care îi dădea un aer princiar, iar cotoiul cel bătrân, adevăratul răsfățat al casei, o zgâriase pe obraz, desigur nu intenționat, ci din dorința de a-i spune un mai pătimaș la revedere. Stinghereala sa era tot mai mare, cu atât mai mult cu cât chiar sub umbra cea mai deasă și mai ocrotitoare, aflată undeva în dreapta sa, se formase un grup de fete și băieți extrem de gălăgios. Hohote de râs sau numai chicoteli înfundate, cuvinte rostite cu încredere sau chiar cu obrăznicie, interjecții de tot felul se ridicau precum un nor pestriț, ciudat colorat, care se înalță, într-o mișcare haotică, dinspre pământ spre cer. 
…</p>
<a href="https://2myblog.ro/docs/postari blog/HOȚII DE IDENTITATE.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>ZBOR PRINTRE AVIOANE DE HÂRTIE</b></i></h2>

<h5>
DEDICAȚIE: Tuturor copiilor talentați!
<br />
<br />
Data : 19 mai , 2023
</h5>
<p>&nbsp;&nbsp; 
Primele raze ale soarelui poposiră leneșe pe biroul său, părând să fie amorțite încă de somn. Deși nu era încă ora șapte, băiatul se trezise deja și era pregătit să înceapă o nouă zi pe care urma să o petreacă, așa cum se întâmpla de când se știa, alături de mama sa. Se distrau de minune, făcând lucruri care le plăceau amândurora! Citeau și notau impresii, desenau sau cântau la pian, ascultau muzică bună, preferatul lor fiind Bach, și jucau șah. Orele hărăzite lecturii erau trăite însă în dulceața singurătății. Mama se retrăgea de obicei în propria cameră acolo unde avea o micuță dar îndestulătoare bibliotecă, iar el rămânea în camera de zi sau urca în mansarda care îi permitea să viseze, ispitindu-l cu blândețe să atingă cerul cu mâna pe care și-o plimba apoi în voie pe toată moșia celestă. Uneori, închidea ochii și avea senzația că steluțele aurii își picură lumina asupra lui, făcându-l invizibil și lăsându-l apoi să hălăduiască peste tot ca un hoinar lipsit de griji. Se imagina un fel de Charlie Chaplin care, înzestrat numai cu o pălărie și cu un baston și lăsat liber să trăiască după pofta inimii sale, rătăcea din loc în loc și din aventură în aventură, bucurându-i pe ceilalți cu prezența sa și pe el… cu multă afecțiune. 
…</p>
<a href="https://2myblog.ro/docs/postari blog/ZBOR PRINTRE AVIOANE DE HÂRTIE.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>ALEA,ALEA... ȘTIȚI ȘI VOI...</b></i></h2>

<h5>
DEDICAȚIE: Tuturor celor care preferă să gândească cu propriul cap, în pofida marilor cugetători ai zilelor noastre!
<br />
<br />
Data : 23 mai , 2023
</h5>
<p>&nbsp;&nbsp; 
Terminase Facultatea de Litere și, după ce dăduse Examenul de Titularizare, grație notei mari obținute - un orgolios 9,88 -, primise post la un colegiu de renume din capitală. Toată vara o încercaseră stări și senzații dintre cele mai contradictorii! Se trezea în miezul nopții și sărea ca arsă, având sentimentul că fie nu poate să treacă clasa la matematică, fie a fost anulată nota obținută, fie nu a ajuns la timp pentru a fi examinată și trebuie să mai aștepte un an, fie i-a venit rău și a părăsit sala, tot felul de bazaconii care îi făceau somnul-nesomn, dându-i palpitații îngrozitoare. Cea mai puternică a fost însă bucuria de a fi reușit! În sfârșit, după câțiva ani de încercări grele și, implicit, de eșecuri, chiar dacă rezultatele sale fuseseră dintre cele mai bune – luase un 9,75, un 9,90 și un 9,85 anul trecut, atunci când își cumpăraseră casă nouă și munciseră pe brânci –, se liniștise. Toamna, la începutul noului an școlar, și-a aflat încadrarea și satisfacția ei a cunoscut cote amețitoare. Avea în catedra sa clasele cele mai bune, în efectivele cărora se aflau numai copii de soi, ai căror părinți erau care mai de care mai bazați: parlamentari, consilieri locali, oameni de afaceri și, deloc de neglijat, doi-trei maneliști și doi-trei influenceri. Mai precis niște vloggerițe amare ca fierea și acre precum agurida, de i se făcea gură pungă numai când se gândea la ele. Indiferent ce făcea, indiferent cum își proiecta lecția, nu era pe placul mai ales a uneia dintre ele și, firește, a fiicei sale, care se anunța a fi Mătrăguna 2, cum îi spunea și ea acasă, așa ca să se mai răcorească. Disperată, într-o bună zi s-a gândit să procedeze altfel, lăsându-se inspirată chiar de femeia – o Cruella adevărată - ce părea să dea ora exactă în urbe, acolo unde toți se fereau de ea ca de buba neagră, căci avea o vorbă care tăia precum bisturiul, lăsând răni adânci în urma ei. Zis și făcut! Îndată ce a intrat în clasă, le-a dat binețe și apoi cu voce bubuitoare – sau, cel puțin, așa i s-a părut ei – li s-a adresat cu o formulă  intrată deja în jargonul public, ce avea în centrul ei un substantiv care dăduse titlul unei poezii celebre argheziene ( pe care cu siguranță acritura nu o citise pentru că în propriul dicționar nu părea să aibă mai mult de cincisprezece cuvinte!... cu indulgență! ):
-	Băi, fătălăilor! Ia(n), ascultați-mă, că știu eu ce zic… 
…</p>
<a href="https://2myblog.ro/docs/postari blog/ALEA, ALEA... ȘTIȚI ȘI VOI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>DESPRE GREVIȘTI, PUPINFUNDIȘTI ȘI CHIULANGII</b></i></h2>

<h5>
DEDICAȚIE: Tuturor profesorilor care și-au păstrat demnitatea neșifonată, în ciuda neocomunismului reînviat cu trei smicele de măr otrăvit! 
<br />
<br />
Data : 26 mai , 2023
</h5>
<p>&nbsp;&nbsp; 
Era profesor de matematică de patruzeci de ani și trăia într-o stare de umilință greu tolerabilă care, oricât de curios ar părea, de la Revoluția din 89 încoace, sporise an de an, tot mai mult. Ajunsese aproape la sfârșitul carierei sale și cu un salariu de 4.800 de lei – cu dirigenție și toate sporurile la un loc – abia își ducea zilele. Întâmplările pe care le trăise îl făcuseră să își amintească niște vorbe, care grăiau cam așa: Dar și sărac ca anul acesta și ca de când sunt, niciodată n-am fost. În cazul său, tată a trei copii, toți studenți – unul în Franța, la Sorbona -, erau extrem de grăitoare aceste cuvinte. Era atât de oropsit, că nu mai putea pune geană pe geană, nemaiștiind ce să facă pentru a se sălta deasupra nevoilor care cădeau asupra lui precum stropii reci și mărunți ai ploilor de toamnă. Dădea meditații atât cât se putea, dar nu prea multe, căci soția sa, profesoară și ea cândva, se îmbolnăvise și căzuse suferindă la pat. Era silit, așadar, să se descurce singur, dar nu prea știa cum… 
…</p>
<a href="https://2myblog.ro/docs/postari blog/DESPRE GREVIȘTI, PUPINFUNDIȘTI ȘI CHIULANGII.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>PORȚIA IMPUSĂ AJUNGE</b></i></h2>

<h5>
DEDICAȚIE: Tuturor românilor care, terorizați de ce-ar putea gândi alții despre ei, aleg să trăiască într-o lume a cenzurii și a autocenzurii draconice! 
<br />
<br />
Data : 30 mai , 2023
</h5>
<p>&nbsp;&nbsp; 
Săptămâna care tocmai s-a scurs, transformându-se pentru mulți într-o tristă ș-amară amintire, a arătat prin toate întâmplările ei că sărmana noastră țară este grav bolnavă, cu neputință de tămăduit. Așa cum un om atins de maladie își strigă slăbiciunea prin semne exterioare pe care le afișează uneori exhibiționist și care atrag atenția tuturor - paloarea, oboseala, gâfâitul, tremuratul -, tot așa și societatea românească își strigă din toți bojocii o mincinoasă neputință de a merge înainte. În realitate, este vorba despre altceva, despre o vocație tipic românească ce își are rădăcinile într-un soi de zicală… indiană care grăiește cam așa: decât să mergi, mai bine să stai în picioare, decât să stai în picioare, mai bine să șezi, decât să șezi, mai bine să stai culcat, decât să stai culcat, mai bine să dormi… Și românul doarme, nu se încurcă, și în timpul somnului său adânc societatea n-are încotro și stă pe loc. Nu evoluează. Ba, dimpotrivă, regresează, iar semnele acestei alunecări pe toboganul unui dezastru național sunt tot mai multe și mai evidente. Microsemnalele, căci despre ele vorbim, sunt multe și disipate peste tot sub forma unor amănunte insignifiante și a unor consecințe care, numai în aparență, sunt inofensive. Prin simpla lor prezență, acestea semnalează însă existența unor teroriști, adică a unor indivizi care își angoasează, voluntar și conștient, semenii în sufletul cărora picură, sădindu-l, sentimentul groazei. Cuprinși de lașitate și deci neputincioși, cei mai mulți dintre oameni se ascund îndărătul unor vorbe care nasc însă cea mai mare abjecțiune creatoare de catastrofe: Să nu se spună că… Altfel spus, de teama de a nu fi considerați indisciplinați, nonconformiști, deci năzdrăvani și nărăvași, greu sau cu neputință de încălecat, aceștia preferă politica străveche a capului plecat pe care, cică, sabia nu îl taie. Rămânând cuminți, limitându-se la a se mișca în marginile strâmte ale propriului lor cerc, ei se mulțumesc, chiar dacă își decapitează propria demnitate, să nu trezească bănuieli, să  nu îi stârnească pe alții, în speță pe superiorii lor, să îi suspicioneze  de evadări din normalitatea ce-a fost gândită tocmai pentru unii ca ei. 
…</p>
<a href="https://2myblog.ro/docs/postari blog/PORȚIA IMPUSĂ AJUNGE.html " style="color: #7F6000; text-decoration : none;">
Citește mai mult </a></div>







<div class="card">
<h2><i><b>ÎN NUMELE TRECUTULUI</b></i></h2>
<h5>
DEDICAȚIE: Românilor de pretutindeni!
<br/>
<br/>
Data : 03 iunie , 2023
</h5>
<p>   
Cu pălăria trasă bine pe ochi și cu o pelerină care, mai ales pe vremea nestatornică de acum, îi era extrem de folositoare, ferindu-l atât de stropii reci de ploaie care cădeau dușmănos dintr-un cer care părea să își fi rupt baierele, cât și de privirile iscoditoare ale curioșilor, bărbatul pătrunsese în țară, oprindu-se la Șumuleu Ciuc, în Transilvania, acolo unde poposiseră, odată cu el, zeci de mii de oameni. Era mare sărbătoare, erau Rusaliile catolice, prilej cu care atât etnicii maghiari din România, cât și pelerinii sosiți din Ungaria și de aiurea, din întreaga lume, s-au strâns cu mic, cu mare pentru a se bucura împreună. Venind fiecare cu ce a putut, fie cu trenul Nostalgiei, fie călare, fie chiar cu bicicleta precum Eduard Novak, toți catolicii adunați au urcat Drumul Crucii și au ascultat  apoi slujbele oficiate, bucurându-se de reîntâlnirea cu persoanele dragi, de care s-au despărțit, în unele cazuri, cu mulți ani în urmă. Pentru străinul, care grație mulțimii adunate reușise să se strecoare aproape nevăzut și să observe nestingherit, lucrurile au devenit inextricabile, greu de înțeles, încurcătură sporită de ceea ce descoperea uimit în jurul său și contrasta cu lucrurile pe care le știa... Văzând peste tot steaguri fluturânde ce alcătuiau o mare de verde, alb și roșu, călătorul a fost încredințat că a nimerit în Ungaria, cu atât mai mult cu cât toți cei care se strânseseră aici pentru a se reculege și a se înălța spiritual, prin rugăciune, vorbeau ungurește. Niciun cuvânt rostit în limba română, care-i picurase atâta dulceață în suflet și în cuget! 
…</p>
<a href="https://2myblog.ro/docs/postari blog/ÎN NUMELE TRECUTULUI.html" style="color: #7F6000; text-decoration : none;">
Citește mai mult </a></div>




<div class="card">
<h2><i><b>GUVERNANȚI FĂRĂ CUSUR ÎN RĂU!</b></i></h2>

<h5>
DEDICAȚIE: Tuturor elevilor!
<br />
<br />
Data : 07 iunie , 2023
</h5>
<p>&nbsp;&nbsp; 
Fac ceva pe voturile voastre! o auzi rostind pe Șoșoacă, senator în Parlamentul țării, în slujba căreia își pusese întreaga tinerețe și întregul devotament. Cuvintele căzuseră cu greutate ca și când ar fi fost niște cuvinte de plumb ale căror ecouri îi rămăseseră mult timp agățate de timpane. Se prinseseră într-o horă a disperării și a rușinii alipindu-se de durerosul îndemn Marș la clase!, spus cu tot disprețul de o altă iscusită interpretă a evenimentelor contemporane, al cărei singur merit era limbajul la fel de murdar, la fel de vulgar ca al acestui demnitar în fuste, a cărui agresivitate mușcase zdravăn din demnitatea și din onoarea multora. Acum venise rândul profesorilor cărora nu a ezitat a le transmite un mare adevăr pe care, se vede treaba, ei nu-l știau: Vă place să fiți tot timpul mângâiați. Aveți destul pentru mizeria de învățământ… pe care sunt bănuiți ei că îl prestează. Se simțea lovită din toate părțile și nu înțelegea cu ce le greșise tuturor acestor femei care, alcătuite parcă după același calapod - crude, mahalagioaice, grosiere și limitate - , considerau că dețin piatra filosofală a … adevărului adevărat. 
…</p>
<a href="https://2myblog.ro/docs/postari blog/GUVERNANȚI FĂRĂ CUSUR ÎN RĂU.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>UN MONARH PRIBEAG PE-UN PICIOR DE PLAI, PE-O GURĂ DE RAI</b></i></h2>

<h5>
DEDICAȚIE: Regelui Charles al III-lea! 
<br />
<br />
Data : 10 iunie , 2023
</h5>
<p>&nbsp;&nbsp; 
Vineri, 2 iunie 2023, a devenit o dată cu adevărat excepțională, ieșită din banalul calendaristic. A fost ziua în care un monarh autentic, cel mai mare rege al bătrânului continent, a ajuns în România-țară de glorii, țară de dor, al cărei glas s-a obișnuit să îl audă și la a cărei chemare s-a deprins să răspundă îndată. Deși a venit într-o vizită privată, a fost întâmpinat, pentru a i se arăta cinstea cuvenită, cu onoruri militare. Un meticulos și fastuos ceremonial s-a desfășurat sub strălucirea orbitoare a unui soare care trimitea din înaltul cerului, unde se cocoțase orgolios, sălbatice raze ce amenințau să aprindă întregul văzduh. Încă din primele clipe ale acestei întâlniri care s-a desfășurat urmându-se toate uzanțele unui protocol obositor a fost vizibilă atitudinea aparte, singulară a acestui suveran, care, i-a surprins pe toți, atât pe participanți, cât și pe privitorii aflați în fața televizoarelor, prin naturalețea și prin simplitatea manierelor sale. Niciun fel de moft din partea acestui bărbat prin venele căruia alerga molcom cel mai albastru și mai curat sânge britanic, acela al Casei de York. Cu un zâmbet deschis și sincer, care îi trăda bucuria de a se afla pe pământ românesc - pe care îl descoperise în urmă cu 25 de ani -, regele i-a întins mâna președintelui Johannis, salutând garda de onoare cu un clar și surprinzător Bună ziua! 
…</p>
<a href="https://2myblog.ro/docs/postari blog/UN MONARH PRIBEAG PE-UN PICIOR DE PLAI, PE-O GURĂ DE RAI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>COADA URSULUI DIN BĂLTOAGA POLITICĂ</b></i></h2>

<h5>
DEDICAȚIE: Tuturor greviștilor din Educație care au acționat în numele unei demnități boțite! 
<br />
<br />
Data : 13 iunie , 2023
</h5>
<p>&nbsp;&nbsp; 
Ajunsese la școală pe o vreme cu adevărat câinoasă. Niște stropi reci și mărunți de ploaie căzută cu nemiluita dintr-un cer, ce se uita pieziș în jos, o împiedicaseră să înainteze în ritmul implorat de propriul cuget. Își dorea cu ardoare să își întâlnească colegii, dar nu pe toți, ci numai pe aceia care continuau - în ciuda revoltei societății civile, care se întorcea încetul cu încetul împotriva lor - protestul. Odată ajunsă în cancelaria, ce devenise neîncăpătoare, prima persoană care îi sărise în ochi fusese o colegă nongrevistă, care avusese îndrăzneala nemărginită de a se așeza, imperturbabilă, într-un colț al încăperii, de unde urmărea cu niște ochi măriți excesiv tot ceea ce se întâmpla. Nu mare i-a fost mirarea când, trecând, pe lângă ea, aceasta a fixat-o cu privire mai mult decât sfidătoare, care parcă-i spunea: Luptă tu pentru mine, căci eu, obișnuită să o iau pe calea cea scurtă și cea ocolită, precum Pocitan-ben-Pehlivan, mă voi limita la a-mi lua salariul întreg și a mă bucura de beneficiile obținute de voi, profesorii nărăvași, care v-ați deprins pe nepusă masă cu gustul… demnității!... I-auzi vorbă!
…</p>
<a href="https://2myblog.ro/docs/postari blog/COADA URSULUI DIN BĂLTOAGA POLITICĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>O ERĂ NOUĂ A UNOR IMPOSTORI VECHI</b></i></h2>

<h5>
DEDICAȚIE: Sărmanilor români a căror rezistență este de mirare! 
<br />
<br />
Data : 17 iunie , 2023
</h5>
<p>&nbsp;&nbsp; 
Se zvârcolea în pat, strângând sub el cearșaful pe care-l făcuse lac de sudoare. Tresărea fără încetare ca și când s-ar fi luat la trântă cu îngrozitoare vedenii și gemea, scoțând suspine înfiorătoare. Se făcea că noua Galerie de Artă era organizată într-o toaletă publică uriașă, întinsă pe suprafața unui întreg tunel, ce-i drept situat undeva la kilometru zero al Bucureștiului, exact sub Palatul Parlamentului. Deasupra closetelor albe, pe ale căror capace se vedeau niște dâre cleioase, făcute parcă de niște melci uriași, erau atârnate mari capodopere ale artiștilor lumii. Văzuse Noaptea înstelată a lui Van Gogh, agățată strâmb și inabil chiar la capătul șirului de pe peretele din stânga, iar alături, deloc întâmplător, se afla Țipătul lui Edvard Munch, care, răcnit prin gura unei naturi isterice de glasul unor nori roșii-sângerii precum rubinul prăfuit, devenise urletul ființei lui cuprinse brusc de maladie. Pânzele, toate, păreau niște rufe vechi și peticite stângaci cu niște zdrențe a căror culoare devenise atât de stridentă, încât provocau mari dureri privitorilor, iviți și ei de nicăieri, ai căror ochi lăcrimau, părând a fi fost vătămați de mii de cioburi azvârlite cu dușmănie de o mână ascunsă. Încercă să prindă Carul cu boi al lui Grigorescu, care, mișcat diavolește de la stânga la dreapta și invers, ca într-un carusel mefistofelic, amenința să se prăbușească și să cadă într-un loc atât de maculat, încât gândul că ar fi putut plonja tocmai în apa murdară și puturoasă, care se întinsese peste tot, îl făcu să tremure din toate încheieturile… Se trezi respirând cu mare greutate și căznindu-se să descopere în jurul său reperele unei realități știute și deci tămăduitoare… Dădu drumul la televizor și se lăsă confortabil pe spate, sperând să mai ațipească măcar un sfert de ceas. Avea nevoie de un somn bun, căci se simțea năuc, cuprins de o mahmureală de neînțeles.
…</p>
<a href="https://2myblog.ro/docs/postari blog/O ERĂ NOUĂ A UNOR IMPOSTORI VECHI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>ÎN CÂRDĂȘIE CU MOARTEA</b></i></h2>

<h5>
DEDICAȚIE: Tuturor - părinților și copiilor deopotrivă!
<br />
<br />
Data : 20 iunie , 2023
</h5>
<p>&nbsp;&nbsp; 
Tăcerea deplină a zilei se stinse deodată prin croncănitul isteric al unor corbi, care căzuseră din cer pe pământ făcând o zarvă înspăimântătoare. Se roteau disperați într-un cerc devenit din ce în ce mai strâmt, adunându-se neputincioși în jurul unui pui negru-cenușiu, care, novice și neatent, în timpul primului său zbor, căzuse pradă unui frumos și puternic ciobănesc german… Băteau din aripi și pluteau agresiv, transformându-l într-o țintă, deasupra nefericitului animal care, înțelegând nenorocirea pricinuită, încerca să se retragă, cu urechile pleoștite și coada lăsată nefericit în jos, urmărit de blestemele țipate ale corbilor uriași care îndoliaseră cu aripile lor întunecate zarea… O jale năprasnică se înstăpâni asupra văzduhului plumburiu care, ca o bocitoare bună, începu să-și plângă durerea, împrăștiind picuri mărunți și iuți de ploaie, străluminați uneori de razele timide ale unui soare funest și el. 
…</p>
<a href="https://2myblog.ro/docs/postari blog/ÎN CÂRDĂȘIE CU MOARTEA.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>ÎNTR-O URECHE... AIA DREAPTĂ!</b></i></h2>

<h5>
DEDICAȚIE: Opoziției care, oricât ar părea de ciudat, dă semne de viață!
<br />
<br />
Data : 22 iunie , 2023
</h5>
<p>&nbsp;&nbsp; 
Se adunaseră cu mic, cu mare în centrul orașului, răspunzând chemării la manifestație a comandantului lor, un bărbat aflat în floarea vârstei, care era o apariție cel puțin bizară: era șchiop, văduvit de piciorul stâng; era orb, cu lumina ochiului stâng stinsă; era surd, având urechea stângă beteagă și era ciung, lipsindu-i degetele de la mâna stângă. De aceea, ca o amară ironie, era strigat Dreptaciu. Dar, ca și când n-ar fi avut nicio infirmitate, era privit cu nemărginită prețuire, iar cuvântul lui era poruncă pentru toți cei care se adunaseră aici cu noaptea-n cap și care, de la depărtare, păreau să fie oameni întregi. Nimic mai neadevărat, căci cu toții aveau un cumplit beteșug: le lipsea urechea stângă. Așadar, erau cu toții într-o singură ureche… a(ia) dreaptă! 
…</p>
<a href="https://2myblog.ro/docs/postari blog/ÎNTR-O URECHE... AIA DREAPTĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>DOI TITANI ÎNGROPAȚI ÎN TARTARUL ACVATIC</b></i></h2>

<h5>
DEDICAȚIE: Tuturor nebunilor frumoși care, explorând, crezând în visul lor cel mare, rescriu neîncetat istoria lumii!
<br />
<br />
Data : 26 iunie , 2023
</h5>
<p>&nbsp;&nbsp; 
Era miercuri, 10 aprilie 1912, în miezul zilei, când soarele trimitea raze pline de foc înroșit deasupra capetelor pasagerilor care, deși toropiți de căldura năucitoare, în dezacord cu peisajul britanic, în genere mohorât și ploios, se pregăteau să pornească într-un voiaj de neuitat. Și câtă dreptate aveau, fără s-o știe! Urmau să se îmbarce pe cel mai mare pachebot al lumii, RMS Titanic, construit la șantierul naval Harland and Wolff din Belfast, o dihanie de proporții urieșești, a cărei înfățișare era de-a dreptul tulburătoare: avea 269,1 metri lungime, 28 de metri lățime și cântărea 46,328 tone. Se aflau pe pământ englezesc, la Southhampton, având ca destinație finală ispititorul New York, călătoria inaugurală având și scopul de altfel declarat de a se obține, firește pentru Anglia sub steagul căreia călătorea, distincția Cordonul Albastru, acordat pentru cea mai rapidă călătorie pe apele Atlanticului. 
…</p>
<a href="https://2myblog.ro/docs/postari blog/DOI TITANI ÎNGROPAȚI ÎN TARTARUL ACVATIC.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>DE BUNĂ SEAMĂ, O SIMPLĂ COINCIDENȚĂ!</b></i></h2>

<h5>
DEDICAȚIE: Tuturor elevilor care au susținut examene naționale, dar mai ales aceluia care, auzind că Ministerul va cerceta scurgerea de subiecte, a spus cu ironie: Eee, anchetă! Eu cred că foarte mulți copii citeau o carte atunci și s-au gândit ei din pură inspirație…! 
<br />
<br />
Data : 29 iunie , 2023
</h5>
<p>&nbsp;&nbsp; 
Lecția a fost brusc întreruptă de apariția unui elev, care, deși știa că au inspecție la română, întârziase. Fără a-și cere scuze și fără a se sinchisi de prezența inspectorului, băiatul, înalt, deșirat ca o prăjină, se așeză în ultima bancă, nu înainte de a-și fi făcut loc mișcând cu zgomot scaunul de lemn, căci picioroangele din dotare îl împiedicau să adopte o poziție cu adevărat confortabilă. 
…</p>
<a href="https://2myblog.ro/docs/postari blog/DE BUNĂ SEAMĂ, O SIMPLĂ COINCIDENȚĂ.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>MIEI, BALAURI ȘI ZMEI</b></i></h2>

<h5>
DEDICAȚIE: Tuturor mieilor! 
<br />
<br />
Data : 03 iulie , 2023
</h5>
<p>&nbsp;&nbsp; 
Că societatea românească actuală, mai mult decât oricare alta, este împărțită pe căprării este un adevăr cunoscut și însușit ca atare de toată lumea. Că vrea, că nu vrea, fiecare se lasă prins într-un grup care are semne distinctive, așa ca emblemele care erau așezate orgolios pe brațul școlăreilor în epoca de aur. Era suficient să o privești ca să știi ce hram poartă posesorul ei: dacă acronimul scris era însemnul unei școli mari, atunci știai că ai în față un tânăr cu multă carte-n cap, predispus la eforturi și cazne individuale care au depășit, cu siguranță, marginea normalității. Dacă, dimpotrivă, literele scrise desemnau apartenența la o școală mică, era clar că, îndărătul ei, se ascundea cineva care n-a făcut casă prea bună cu cartea și cu starea de performanță. 
…</p>
<a href="https://2myblog.ro/docs/postari blog/MIEI, BALAURI ȘI ZMEI.html " style="color: #7F6000; text-decoration : none;">
Citește mai mult </a></div>




<div class="card">
<h2><i><b>SUFERINZI DE RINOCERITĂ</b></i></h2>

<h5>
DEDICAȚIE: SENIORILOR NOȘTRI DRAGI! 
<br />
<br />
Data : 05 iulie , 2023
</h5>
<p>&nbsp;&nbsp; 
Era pe picior de plecare și timpul, deposedat parcă dintr-odată de ore și clipe, o zorea izgonind-o din spațiul care alcătuise, pentru ea, acel dulce rai pe pământ. Îmbrăcată gros, mai degrabă încotoșmănată bine, fusese așezată într-un cărucior cu rotile, care ca și ea părea o ruină. Scumpa ei nepoată o încredințase că acolo, unde vor merge, va fi ca în sânul lui Avraam și o înduplecase astfel să se urnească din locul cu care în timp devenise una și care, cu siguranță, îi confiscase inima pentru totdeauna. Aici se căsătorise, aici devenise mamă de două ori și tot aici apăruseră pe lume cei doi nepoți ai ei, care îi erau mai dragi ca lumina ochilor din cap. Tot aici își încheiase socotelile cu viața și bărbatul alături de care trăise aproape cinzeci de ani și alături de care transformase în fapte de mirare atâtea gânduri îndrăznețe. Înălțaseră împreună palate pentru copii și zidiseră pentru ei toți castele uriașe de bucurii. Acum, bătrână și bolnavă, neputincioasă și devenită brusc nesuferită, nu mai avea nimic din bogățiile de altă dată: nici frumusețe, nici putere și nici ispite, bani sau bijuterii, cu care să îi seducă pe cei din jurul ei. După zeci de ani de sacrificiu și de strădanie risipită cu mărinimie, rămăsese cu o pensie amărâtă care abia-abia îi permitea să intre într-un Centru de îngrijire a seniorilor, al cărui stabiliment era atât de impunător, încât, atunci când l-a văzut în poză, a avut senzația că avea să își petreacă ultimii ani de viață într-un muzeu. O zdruncinătură puternică a scaunului o făcu să tresară și să părăsească lumea reveriei, în brațele căreia se lăsase moale, aflând aici, în minunatul tărâm al interiorității ei, ceea ce nu mai era cu putință de aflat în afara ei: siguranță.
…</p>
<a href="https://2myblog.ro/docs/postari blog/SUFERINZI DE RINOCERITĂ.html " style="color: #7F6000; text-decoration : none;">
Citește mai mult </a></div>
















 
 
 
 
 
 
 
 
 
 
 
 
 
 
 
 
 
 </div>
 

<div class="rightcolumn">
<div class="card">
<h3>Antrenează-te !</h3>

<p>Până data viitoare, vă îmbrățișez și vă urez poftă bună la lectură!<br>
<br>
Cu cinstită prețuire, 2my</p>
</div>
</div>
</div>

<div class="footer"><a href="https://www.2myblog.ro/contact.html" style="color : #7F6000; text-decoration : none;">CONTACT</a></div>
<script>
function myFunction() {
  var x = document.getElementById("myTopnav");
  if (x.className === "topnav") {
    x.className += " responsive";
  } else {
    x.className = "topnav";
  }
}
</script></body>
</html>